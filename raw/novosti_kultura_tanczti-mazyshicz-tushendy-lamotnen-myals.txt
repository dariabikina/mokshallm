URL: https://mokshapr.ru/novosti/kultura/tanczti-mazyshicz-tushendy-lamotnen-myals/

Танцти мазышиц тушенды ламотнень мяльс - Мокшень Правда
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Поиск
Старая версия сайта
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Старая версия сайта
22/08/2024
Танцти мазышиц тушенды ламотнень мяльс
Культура
Мокшаватнень колга фалу ули мезе азондомс. Ламоса, пяк ламоса синь сафтсазь. Кали тя аф тяфта? Кудть, пирьфть, семьять мархта сотф тефнень мзярдовок аф лувондсазь стакакс-сталмокс. А кода лиякс? Лиссь мокшень стирсь рьвакс, эвондась од семья, коса кизошкада меле шачсь васенце идсь, сяда тов—омбоцесь, колмоцесь… А эрь шабать мельге ванома, якама, теенза лезнема, мзярс сон кемоста аф стяй эряфонь кить лангс. Но и тядякс улемать мокшаватне лувсазь аф стака тевкс, а павазкс. И лия тефнень потмос аф кашанкшнихть, фалу оцю мяльса тиендьсазь аш ни кода лац. Сюреса сёрмадыхть, кячкаскаса, вндерняса кодайхть. Ламоц илатнень эса морсихть морот и сиде моронят. А нинге синь—аш ни кода лац маштыхть пидема-панема, ярхцамбялень аноклама. Варжасайть танцтиняснон—кяльцень нильсак! И кда минцень национальнай каванямбяленьконь рецептсна ётнихть щаватнень, тядятнень эзда унокненди и стирьхненди, то кой-кона ярхцамбяльхнень рецептснон-мезьснон шачф-удалаф мокшаватне тонафнесазь и арьсесазь синць. Тяфтамотнень ёткс сувси и Сире Шайгав велень эряйсь Людмила Пьянзина. Вов ни лама киза Людмила Алексеевна тиенди афкуксонь (тямасть сюце рузонь валть инкса, кельгома морафтыхть) шедеврат. Сяс мес лиякс аш кода лемдемс тортонзон, конфетанзон, зефиронзон, десертонзон, копшанзон, пяряканзон, заливноензон. И танцти сембе тя мазышить тиема мокшавась тонадсь эсьотям, сонць.
Шачсь Людмила Алексеевна Сире Шайгав велеса Тувиттнень лама идень семьяса. Шачфтыенза-касфтыенза трудонь кельги ломаттельхть. Сисем шабаснон (вете акатнень-сазорхнень и кафта дугаттнень) ёткста стирьсна Люда ульсь лувксс коре ветецесь. Ужяленди, кудозост апак учсек чакась зиянць—тусь эряфста семьянь азорть Алексей Николаевичень рьвац Екатерина Михайловна. Инь оцю идьсна эста аньцек шумордазе 8-це классть. Шарьхкотьф, Тувиттнень шабаснонды пяк ашезь сатне инь мала ломаньцна—шачфтысна. Сембода ёмлатне кодавок ашезь шарьхкотькшне, коса сон. Да и сяда оцюфнень ашель мяльсна верондамс, што кельгома тядясна аш шиса. Вете акатне-сазорхне и кафта дугаттне лезнесть фкя-фкянди кода маштсть. Тяфтамкс и кассть синь. Людмила Алексеевнань валонзон коряс, тянивок синь фалу венепнесазь лездыень кядьснон.
Людмила Тувина Сире Шайгавонь велень школаса 8-це классть аделамдонза меле тусь Павловскяй Посаду. Тя ошса мокшень стирсь поладозе тонафнеманц илядень школаса. Тяда башка, работась фабрикаса ткачихакс. Кафта кизотне ётасть курокста. Людмила Алексеевна мрдась Сире Шайгав вели тядянь-алянь куду. Сяда тов тусь Саранскяи, работась автоколоннаса секретарькс, эрясь общежитияса. Эста и васьфтезе сай пингонь мирденц, эсь райононь Сарга велень мокшень удалаф цёрать Александр Пьянзинонь. Александр Григорьевич шачсь-кассь трудонь кельги самьяса. Аляц покодсь трактористокс «Россия» колхозса. Тяса работась тядяцка. Пьянзиттне касфтсть ниле шабат.
1986 кизоня Александр Григорьевич и Людмила Алексеевна рьвяясть. Пьянзиттнень од семьясна эрясь фкя комнатань квартираса, конань мокшаляти, кона служась Афганистанца, максозь льготнай очередьс коре. Меле ни эряма вастсна ульсь сяда оцю. Сонь мирдсь и рьвясь добувазь марса.
Шачсть кафта цёрасна—Александр и Евгений. Тяни синь синцень семьясна. Александр Александрович эряй Саранскяйса. Сон и рьвац Алеся «казсть» Людмила Алексеевнанди и Александр Григорьевиченди уноконя. Алисанди ниле кизонят, якай идень саду. Евгений Александрович рьвяяф. Семьянц мархта эряй Москуса.
Пьянзиттне Саранскяйса эрясть 25 киза. Людмила Алексеевна покодсь эксплуатационно-ремонтнай предприятияса кадрань отделонь начальникокс. Мирдец покодсь фкя организацияса водителькс. Арьсесть-тисть мокша ломаттне и састь мяльс ётамс эряма Сире Шайгаву. Рамасть пялес строяф куд (ульсть аньцек стенанза) и сисемшка киза строясть эсонза. Мокшавась заняфоль мишендемань тевса—ульсь сонцень лавкац. Несколька киза Пьянзиттнень мархта эрясь Александр Григорьевичень эряфкшу тядяц, сяс тевда сатомшкаль.
Людмила Алексеевна эряфоньберьф пяк кельгозе пидеманц-панеманц. И аф аньцек сембонди тонатф ярхцамбялень. Сон арьсекшнесь од рецептт, полафнезень уликснень. Тя тевти ашезь тонафне, а шачсь тя тевть мархта. Аф кунара получась кондитеронь диплом.
Кода лятфни Людмила Пьянзина, стака кизотнень, мзярда лавкатнень полкасна шавотольхть, рамамс ашель мезе, сон коль ёрась пидемс-панемс мезевок одня, танцтиня. И тя теенза удалсесь аш ни кода лац.
Вов ни лама киза заказс коре аноклакшни тортт, конфетат, сивольста ярхцамбяльхть, заливнойхть, зефирста панчфонь пусмот, копшат-месть. Тя тевонди сиводсь башка квартира. Сят, кит хуш весть варчсезь танцти мазышинц, закаст тиендихть нинге и нинге. Закаст теенза тиендихть и организациятне, сембода сидеста паньфнихть копшат.
Мокшавать аш мялец ащемс фкя вастса. Людмила Алексеевна оцю мяльса ванондсыне интернетста мастер-класснень и коль касфнесыне кельгома тевонц коряс содамошинзон.
Кинь мялец, сятненди мокшавась аноклай и постнай танцтинят. Или, кда, кепотьксонди, ломанть улихть шумбрашить мархта сотф прябаланза, теензовок муй мезе анокламс. Рецепттонза пяк лама. А эрь заказть сявомдонза инголе лац-ряц кизефнесы заказайть, корхни мархтонза кодамкс мялец няемс анок тортть (копшать, сиволень ярхцамбяльть).
Кода и ламоц мокшаватне, Людмила Алексеевнанди пяк мала сембе минценнесь—национальнайсь. Сон сёрмады сюреса крёскакс и гладьса, кодай кячкаскаса, вндерняса. Пряруцянза, тодлангаксонза салсихть мяль мазышиснон мархта. Мокшавати пяк ладяй минцень щамоньке, конань щашендсы пуромксс, илас.
Удалаф ломанць удалаф сембоса. Тянь ули кода азомс мокшавать-баяравать Людмила Пьянзинать колга!
Татьяна Альшина.
Последние новости
Нацпроекты
У жителей Лямбиря появилось благоустроенное место отдыха
12/11/2024
0
В Мордовии завершается благоустройство общественных пространств, работы на которых...
Политика
В Чамзинском районе прошел мониторинг народной программы «Единой России»
12/11/2024
0
Депутаты и партийный актив Чамзинского местного отделения партии проводят...
Политика
«Единая Россия» передала в Минпросвещения перечень объектов образования для капремонта в 2025-2027 годах
12/11/2024
0
В нём - более 4 тысяч школ, детсадов и...
Нацпроекты
В Мордовии работает 17 модельных библиотек
12/11/2024
0
За время реализации регионального проекта «Культурная среда» национального проекта...
Нацпроекты
В Мордовии количество получателей кредитов с зонтичным поручительством выросло более чем в 2,5 раза
12/11/2024
0
Благодаря реализации национального проекта «Малое и среднее предпринимательство» за...
Политика
«Единая Россия» дала старт благотворительной акции «Коробка храбрости»
12/11/2024
0
Игрушки, конструкторы, книжки и другие подарки, которые передадут в...
Общество
Эряскодода!
11/11/2024
0
Кельгома ялгат! Пингсь содай ётаманц. Вов ни шумордакшневи омбоце...
Загрузить больше
У жителей Лямбиря появилось благоустроенное место отдыха
Мокшень Правда
-
12/11/2024
В Мордовии завершается благоустройство общественных пространств, работы на которых проводились в 2024 году. В рамках федерального проекта «Формирование комфортной городской среды» национального проекта «Жилье...
Узнать больше
В Чамзинском районе прошел мониторинг народной программы «Единой России»
Мокшень Правда
-
12/11/2024
Депутаты и партийный актив Чамзинского местного отделения партии проводят контроль за ходом строительства и ремонта объектов народной программы партии.       12 ноября партийный десант «Единой России»...
Узнать больше
«Единая Россия» передала в Минпросвещения перечень объектов образования для капремонта в 2025-2027 годах
Мокшень Правда
-
12/11/2024
В нём - более 4 тысяч школ, детсадов и техникумов



Партия возьмёт на особый контроль сопровождение работ, подчеркнул врио секретаря Генсовета «Единой России» Владимир Якушев на Всероссийском...
Узнать больше
О нас
«Мокшень правда — одна из старейших газет России, она основана в 1921 году. Это единственная газета в стране и мире, выходящая на мордовском-мокша языке.
Архив новостей
Ноябрь 2024
Октябрь 2024
Сентябрь 2024
Август 2024
Июль 2024
Июнь 2024
Контакты
Главный редактор - 24-57-73
Заместитель  редактора - 24-42-51
Ответственный секретарь-24-57-03
Бухгалтерия - 24-42-68
E-mail: mokshenpr@e-mordovia.ru
Социальные сети
© 2022 "МОКШЕНЬ ПРАВДА". ВСЕ ПРАВА ЗАЩИЩЕНЫ. 16+