URL: https://mokshapr.ru/novosti/obshchestvo/narodnaj-premiya-afkukson-gerojhnendi-2/

Народнай премия—афкуксонь геройхненди - Мокшень Правда
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Поиск
Старая версия сайта
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Старая версия сайта
19/09/2024
Народнай премия—афкуксонь геройхненди
Общество
14 сентябрьста Саранскяйса, «Мордовия Арена» стадионца, ётафтовсь оцю ила, конань пингста максфоль «Геройхнень пингсна» Народнай премиясь. Сонь получазь ломаттне, конат няфтезь пряснон афкуксонь геройкс тя или тона сфераса, кит эсь тевснон и марнек эряфснон мархта ащихть примеркс лиятненди.
«Геройхнень пингсна» фестивальсь арась ни цебярь койкс. Тядде сон ётафтовсь колмоцеда и тиевсь межрегиональнайкс. Тя кизоня эсонза примасть участия аф аньцек Мордовиянь, но и нинге ниле региононь—Чувашскяй Республикань, Пензенскяй, Ульяновскяй, Нижегородскяй областень представительхть. Премиять сатоманкса максфоль 2500-та лама заявка, 125 ломанць арасть номинантокс. Вайгялень максомась мольфтевсь несколька ков и кочкафтольхть тяниень пингонь геройхне.
Премиясь ётафневи Культурнай инициативань Президентскяй фондть ширень кирдеманц вельде. Эряфс ётафтыец—«Подвиги» аф коммерческяй организациясь.
Тядде фестивальсь ульсь кода аш мзярдовок кели и мялень салай. Обедста стадионть маласа келептевсть интерактивнай площадкат, ётафтовсть мастер-класст, главнай сценать лангса кштисть-морасть содаф творческяй коллектифне. А иляденди ушедовсь сонць каземань церемониясь. Эсонза примась участия Мордовиянь Оцюнясь Артём Здунов.
—Тя фестивальсь сувай республиканьконь историяс,—мярьгсь сон.—Тячи минь чествовандасаськ сятнень, кит тисть героень тефт эряфонь тя или тона ширетнень эса. Ужяленди, мархтонк ашет сят, кит максозь эряфснон Родинаньконь инкса. Сембе пингонь мяляфтома геройхненди, конат шавовсть Россиять суверенитетонц, русскяй мирть инкса.
Странань геройхне лятфтафтольхть минута кашт аф молезь ащезь.
—«Геройхнень пингсна»—валда проект, сон токай седи. Героеньконь лемсна сембе пингс улихть тяштьфт странаньконь историяс. Мялезе, штоба тя стака пингть кивок эздонт афоль сюконя вражескяй идеологиять инголе. Тейнек эряви улемс виикс. Геройхнень пингсна—тя минь пингоньке!—мярьгсь Артём Здунов.
Тяда меле МР-нь Оцюнясь макссь государственнай казнет СВО-нь участникнень семьяснонды. Ромодановскяй районцта Владимир Кладов и Рузаевкаста Анатолий Лапшин шавовсть боевой заданиянь пяшкодемста. Синь казьфт (куломдост меле) Мужествань орденца.
Воинскяй долгть пяшкодемста няфтьф мужестванкса, отваганкса и эсь прянь аф ужяльдеманкса «За отвагу» медальса казьфт специальнай военнай операциянь участникне и ветераттне Вадим Калугин, Сергей Макаров, Александр Теркин, Жуковонь медаленц мархта—Дмитрий Курченков.
Артём Здунов максозе «Геройхнень пингсна» Народнай премиять специальнай номинацияса—«Тяниень пингонь геройхне». Сонь стане жа сатозь СВО-нь участникне Константин Пронькин, Александр Беляйкин, Виталий Ергин, Евгений Автайкин, Евгений Шнякин.
Сяда тов казьфоль «Трудовой династиянь геройхть» номинацияса сяськись—Мордовияста учительсь Оксана Старостина. Сценать лангс лисендсь педагогическяй сембе династиясна, конань марстонь стажец 250 киза.
«Наставничествань геройхть» номинацияса сяськсь Пензенскяй областьста Артём Колобов. Казнеть теенза максозе Саранскяй и Мордовскяй митрополитсь Зиновий.
«Призванияс коре геройхть» номинацияса сяськикс лиссь Чувашияста МЧС-нь сотрудниксь Сергей Аршинов. А казнеть максозе Россиянь Геройсь, «Уральские авиалинии» авиакомпаниянь самолётть командироц Дамир Юсупов. Вете кизода тяда инголе сон аралась 233 ломанень эряф, озафтомок синнеф самолётть кукурузань паксять лангс.
«Правопорядкань геройхть» номинацияса сяськсть Нижегородскяй областьста Александр Соколов, Дмитрий Воеводин и Екатерина Сиротина, конат кирдезь писательть Захар Прилепинонь машинанц сязевомаса муворуфнень.
«Семьянь геройхть» номинацияса сяськикс лиссь Мордовияста Горшениттнень семьясна. Мирттне-рьвятне Юрий и Надежда касфтыхть ниле итть, тяда башка заняфт благотворительностьса.
«Медицинань геройкс» арась Мордовияста врачсь-гинекологсь Фаина Магдеева, кона тя профессияса заняф 44 киза, «Наукань геройкс»—Нижегородскяй областьста биофизиксь Марина Ширманова, конань инь оцю мялец—тиемс ракть эзда лекарства, «Образованиянь геройкс»—Нижегородскяй областьста физикань учительсь Николай Вихарев, «Промышленностень геройкс»—Мордовияста «ВКМ-Сталь» предприятиянь сталеварсь Виталий Кузнецов.
«Добровольчествань геройхть» номинацияса сяськида колма—Ульяновскяй областьста Юлия Куценко, конань тядякс лемнесазь аф аньцек эсь шабанза, но и СВО-нь боецне, Мордовияста протоиерейсь Владимир Кугушев, сон пуроптозень озадонь седихть аф ащекшни прихожаттнень фронтти лездоманкса, а стане жа предпринимательсь, «Всех обнял» фондонь участниксь Никита Иванов.
«Социальнай предпринимательствань геройкс» лувф Чувашияста Сергей Сорокин, кона заняф строительстваса и шачема-касома краенц коензон ванфтомаснон мархта. «Воспитаниянь геройхть» номинацияса сяськсь Пензенскяй областьста Екатерина Вдовина.
«Культурань геройхть» номинацияса Народнай премиять стане жа сатозе Мордовиянь представительсь—И.Д.Воронинонь лемса краеведческяй музейть директороц Дмитрий Фролов.
«Преодалениянь геройхть» номинацияса сяськикс арась Ульяновскяй областьста Александр Яшин. Апак ватт сельмонзон мархта сотф прябалатнень лангс сон пуроптсь хоккейнай команда и занци пря адаптивнай спортса. «Велень хозяйствань геройкс» арась Пензенскяй областень передовиксь Юрий Родионов.
«Качествань герой» специальнай номинацияса казьф «Атяшевский» мясоперерабатывающай комбинатть Торбеевскяй отделениянц производствань начальникоц Ольга Суродейкина.
«Экологиянь геройхть» номинацияса сяськикс арась Мордовияста квадро-эко-патрулень пуроптысь Надежда Бояркина, «Сервисонь геройкс»—Нижегородскяй областьста электрогазосварщиксь Михаил Демкин, «Транспортонь геройкс»—Пензенскяй областьста аэродромнай службань начальниксь Валерий Маслов.
«Историческяй мялямонь ванфтомань геройхть» номинацияса сяськсь Мордовияста поисковай отрядонь руководительсь Александр Планкин, «Исполнительскяй искусствань геройхть» номинацияса—Чувашияста Елена Хорькова.
«Декоративно-прикладной искусствань геройкс» арась Нижегородскяй областьста Наталья Панкова, а «Медиань геройхть» номинацияса премиясь сатовсть Пензенскяй областьста спортивнай журналистти Владимир Тер-Казаровонди.
«Седить тердеманц коряс геройхть» номинацияса сяськсь Чувашияста лама идень тядясь Надежда Цветкова.
Аш кода аф лятфтамс Героень лемонь сатыхненди казнень кой-кона максыхнень. Синьге афкуксонь геройхть. Кепотьксонди, Уфаста од алясь Рустам Набиев. Сон содаф марнек странасонк. Тяфта лиссь, што армияса служамста Рустам лядсь кафцьке пильгфтома. Но тя зиянць ашезе синде цёрать. Апак ватт мезеньге лангс, сон арась спортсменкс, аф весть куцендсь Эльбрус пандть пряс, пуроптсь семья и касфты кафта стирнят. Или Ростовскяй областьста Татьяна Васильевна Сорокинась. Сон—Россияса сембода лама шабань тядя. Татьяна Васильевнань 83 приёмнай идец! А кода аф лятфтамс Белгородста Елена Панковать. Стирть аш кяденза, аш пильгонза, но эсонза ули оцюдонга оцю кельгома эряфти, кона лезни теенза сяськондемс стакатнень-сталмотнень.
«Геройхнень пингсна» Народнай премиясь тага весть няфтезе: афкуксонь геройхне аф кати косот, синь вакссонк!
Каземань церемониясь шумордавсь «Dаbro» российскяй группать концертонц мархта.
Ольга Евдокимова.
Фототне Николай Карановонь.
Последние новости
Нацпроекты
У жителей Лямбиря появилось благоустроенное место отдыха
12/11/2024
0
В Мордовии завершается благоустройство общественных пространств, работы на которых...
Политика
В Чамзинском районе прошел мониторинг народной программы «Единой России»
12/11/2024
0
Депутаты и партийный актив Чамзинского местного отделения партии проводят...
Политика
«Единая Россия» передала в Минпросвещения перечень объектов образования для капремонта в 2025-2027 годах
12/11/2024
0
В нём - более 4 тысяч школ, детсадов и...
Нацпроекты
В Мордовии работает 17 модельных библиотек
12/11/2024
0
За время реализации регионального проекта «Культурная среда» национального проекта...
Нацпроекты
В Мордовии количество получателей кредитов с зонтичным поручительством выросло более чем в 2,5 раза
12/11/2024
0
Благодаря реализации национального проекта «Малое и среднее предпринимательство» за...
Политика
«Единая Россия» дала старт благотворительной акции «Коробка храбрости»
12/11/2024
0
Игрушки, конструкторы, книжки и другие подарки, которые передадут в...
Общество
Эряскодода!
11/11/2024
0
Кельгома ялгат! Пингсь содай ётаманц. Вов ни шумордакшневи омбоце...
Загрузить больше
У жителей Лямбиря появилось благоустроенное место отдыха
Мокшень Правда
-
12/11/2024
В Мордовии завершается благоустройство общественных пространств, работы на которых проводились в 2024 году. В рамках федерального проекта «Формирование комфортной городской среды» национального проекта «Жилье...
Узнать больше
В Чамзинском районе прошел мониторинг народной программы «Единой России»
Мокшень Правда
-
12/11/2024
Депутаты и партийный актив Чамзинского местного отделения партии проводят контроль за ходом строительства и ремонта объектов народной программы партии.       12 ноября партийный десант «Единой России»...
Узнать больше
«Единая Россия» передала в Минпросвещения перечень объектов образования для капремонта в 2025-2027 годах
Мокшень Правда
-
12/11/2024
В нём - более 4 тысяч школ, детсадов и техникумов



Партия возьмёт на особый контроль сопровождение работ, подчеркнул врио секретаря Генсовета «Единой России» Владимир Якушев на Всероссийском...
Узнать больше
О нас
«Мокшень правда — одна из старейших газет России, она основана в 1921 году. Это единственная газета в стране и мире, выходящая на мордовском-мокша языке.
Архив новостей
Ноябрь 2024
Октябрь 2024
Сентябрь 2024
Август 2024
Июль 2024
Июнь 2024
Контакты
Главный редактор - 24-57-73
Заместитель  редактора - 24-42-51
Ответственный секретарь-24-57-03
Бухгалтерия - 24-42-68
E-mail: mokshenpr@e-mordovia.ru
Социальные сети
© 2022 "МОКШЕНЬ ПРАВДА". ВСЕ ПРАВА ЗАЩИЩЕНЫ. 16+