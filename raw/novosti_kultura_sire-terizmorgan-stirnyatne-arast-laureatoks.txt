URL: https://mokshapr.ru/novosti/kultura/sire-terizmorgan-stirnyatne-arast-laureatoks/

Сире Теризморгань стирнятне арасть Лауреатокс - Мокшень Правда
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Поиск
Старая версия сайта
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Старая версия сайта
08/08/2024
Сире Теризморгань стирнятне арасть Лауреатокс
Культура
«Искусство души» изобразительнай и прикладной искусствань работань V Всероссийскяй заочнай конкурсть аф кунара аноклазе и ётафтозе «Фестиваль Мечты» Международный конкурс» ООО-сь.
Эсонза примасть участия Россиянь ламоц региоттнень эзда изобразительнай и декоративно-прикладной искусствань кельгихне и профессионалхне. Эрти эздост ульсь кода няфтемс прянц аф фкя, а несколька номинацияса. «Искусство души» заочнай конкурсть кенкшенза панжадотольхть сембонди: 3 кизосотненди молемс иттненди, 4-7 кизоса, 8-10 кизоса шабатненди, 11-13, 14-16 кизоса подросткатненди, 17-25 кизоса од, 26 кизоста сявомок оцю ломаттненди.
Конкурсти эрявсь кучемс участникнень работаснон фотографияснон. Синь ванозень и макссь теест оценка жюрись, коза сувсесть Россиянь инь содаф вуснень эзда искусствань сембе виттнень коряс специалисттне, Российскяй Федерациянь культурань и искусствань Заслуженнай работникне.
Эрь номинацияса и возрастной группаса максовсть I, II, III степенень Лауреатонь, I, II, III степенень Дипломантонь лепне. Участникне, конат кочказь сембода лама вайгяльхнень, сатозь конкурсонь ГРАН-ПРИТЬ.
Оцю мяльса пачфтьсаськ: «Искусство души» изобразительнай и прикладной искусствань работань V Всероссийскяй заочнай конкурсса няфтезь маштомошиснон Мордовиянь участникне.
Тянь колга корхнеме Старошайговскяй муниципальнай райононь Национальнай культурань районнай центрать, кона Сире Теризморга велеса, реставрационнай мастерскойть заведующаенц Анна Цыгановать мархта.
Анна Ивановна лама тиенди национальнайть ванфтоманкса. Мокшавась тонафтсыне иттнень сюреса сёрмадома, досканятнень, бердоть лангса, кячкаскаса, ёмла ожнаса кодама. Нинге сон кочкась сюреса сёрмадомань аф кржа кепотькс—якась Сире Теризморгаса кудста кудс, вешендсь, кизефнесь. Ёмла ожнаса, сюреса сёрмадомать коряс мастер-классонза пяк тушендыхть кода шабатнень, стане и оцюфнень мяльс. Мзярда ушедсь «Живое древнее искусство» проектть эряфс ётафтомац, Анна Цыганова примась участия национальнай орнаменттнень кочкамаса. Марстонь вийса удалась мумс 400 орнамент.
Кеняртьфти, што Национальнай культурань центраса работайхне лама тиендихть, штоба сюреса, ёмла ожнаса сёрмадомати, кодамати кельгомась ётнель иттненди и од ломаттненди. Центраса работайхть тянь коряс кружокт. Тяфтама кружокт вяти и реставрационнай мастерскойть заведующаец Анна Цыганова. «Искусство души» Всероссийскяй заочнай конкурсти прважафтольхть велень школаса тонафнихнень—кружокс сашенды стирнятнень работасна.
Пингонь ётазь, Национальнай культурань центрав сась кеняртьфти куля! 11-14 кизоса стирнятнень работаснонды изобразительнай и прикладной искусствань работань Всероссийскяй заочнай конкурсонь жюрись макссь оцю оценка! Тя содавсь Диплопнень эзда, конат кучфтольхть центрав.
Декоративно-прикладной искусствань номинацияса Сире Теризморгань стирнятне арасть I, II, III степенень Лауреатокс.
Ольга Живайкина арась I степенень Лауреатокс—досканятнень лангса карксть кядьса декоративнай кодаманц коряс. Тя мазоптомбяльсь ащи пяльксокс мокшень национальнай щамти. Ольгань работанц лемоц—мокшень национальнай каркс («Каркс»).
Анастасия Куркова стане жа арась I степенень Лауреатокс. Настя конкурсти ёмла ожнаста аноклась мокшень национальнай мазоптомбяль, конань лемоц цифкс. Сон стане жа ащи пяльксокс мокшень национальнай щамти.
Ашезь ляда эздост и Ульяна Шилкина, кона конкурсонь жюрити ваномс прважась национальнай орнамент мархта несколька салфетка. Тевс нолдазе сюретнень лувомаснон коряс мокшень национальнай сюреса сёрмадомать. И Ульянанди жюрись максозе I степенень Лауреатонь лемть.
Ксения Видясова конкурсса няфтезе прянц сюреса сёрмадомаса. Жюрити ваномс прважафтольхть салфетканза. Ксениять работанза пяк мазыхтельхть и тииснонды жюрись максозе II степенень Лауреатонь Дипломть.
Ольга Видясова няфтезе прянц кивинень (тесьма на пальцах) кодамаса. Ольга сатозе III степенень Лауреатонь Дипломть.
Национальнай культурань районнай центраста конкурсса участиянь примамс кучфтольхть вете стирнятнень работасна. И сембе (!) арасть тя или тона степенень Лауреатокс.
Ольга Живайкина и Анастасия Куркова няфнезь пряснон и лия конкурснень эса и сатсть вастт. Целайнек, сембе вете стирнятне аф аньцек кодайхть и сюреса, ёмла ожнаса сёрмадыхть, но оцю мяльса морсихть мокшэрзянь морот. Кельгсазь мокшаванянь щамса лисендемаснон ваныть инголи, сценать лангс.
Аф кунара Национальнай культурань районнай центраса ётафтовсь пуромкс, конань пингста казьфтольхть «Искусство души» изобразительнай и прикладной искусствань работатнень V Всероссийскяй заочнай конкурсса Лауреатонь лемонь сатыхне. Стирнятне наряжафтольхть мокшаванякс—сельмоце аф явфтови эздост!
Поздравляндазь синь Национальнай культурань районнай центрать директороц Светлана Видясова, реставрационнай мастерскойть заведующаец Анна Цыганова.
Тячи каркст, салфеткат, кивинят, ванды, ванат, стирнятне тонадыхть сяда оцю паршиень кодама и сюреса сёрмадома. Пара, што Национальнай культурань районнай центраса мольфтеви бабаньконь кядьтевснонды подросткатнень тонафтомаснон коряс оцю работа.
Татьяна АЛЬШИНА.
Последние новости
Нацпроекты
У жителей Лямбиря появилось благоустроенное место отдыха
12/11/2024
0
В Мордовии завершается благоустройство общественных пространств, работы на которых...
Политика
В Чамзинском районе прошел мониторинг народной программы «Единой России»
12/11/2024
0
Депутаты и партийный актив Чамзинского местного отделения партии проводят...
Политика
«Единая Россия» передала в Минпросвещения перечень объектов образования для капремонта в 2025-2027 годах
12/11/2024
0
В нём - более 4 тысяч школ, детсадов и...
Нацпроекты
В Мордовии работает 17 модельных библиотек
12/11/2024
0
За время реализации регионального проекта «Культурная среда» национального проекта...
Нацпроекты
В Мордовии количество получателей кредитов с зонтичным поручительством выросло более чем в 2,5 раза
12/11/2024
0
Благодаря реализации национального проекта «Малое и среднее предпринимательство» за...
Политика
«Единая Россия» дала старт благотворительной акции «Коробка храбрости»
12/11/2024
0
Игрушки, конструкторы, книжки и другие подарки, которые передадут в...
Общество
Эряскодода!
11/11/2024
0
Кельгома ялгат! Пингсь содай ётаманц. Вов ни шумордакшневи омбоце...
Загрузить больше
У жителей Лямбиря появилось благоустроенное место отдыха
Мокшень Правда
-
12/11/2024
В Мордовии завершается благоустройство общественных пространств, работы на которых проводились в 2024 году. В рамках федерального проекта «Формирование комфортной городской среды» национального проекта «Жилье...
Узнать больше
В Чамзинском районе прошел мониторинг народной программы «Единой России»
Мокшень Правда
-
12/11/2024
Депутаты и партийный актив Чамзинского местного отделения партии проводят контроль за ходом строительства и ремонта объектов народной программы партии.       12 ноября партийный десант «Единой России»...
Узнать больше
«Единая Россия» передала в Минпросвещения перечень объектов образования для капремонта в 2025-2027 годах
Мокшень Правда
-
12/11/2024
В нём - более 4 тысяч школ, детсадов и техникумов



Партия возьмёт на особый контроль сопровождение работ, подчеркнул врио секретаря Генсовета «Единой России» Владимир Якушев на Всероссийском...
Узнать больше
О нас
«Мокшень правда — одна из старейших газет России, она основана в 1921 году. Это единственная газета в стране и мире, выходящая на мордовском-мокша языке.
Архив новостей
Ноябрь 2024
Октябрь 2024
Сентябрь 2024
Август 2024
Июль 2024
Июнь 2024
Контакты
Главный редактор - 24-57-73
Заместитель  редактора - 24-42-51
Ответственный секретарь-24-57-03
Бухгалтерия - 24-42-68
E-mail: mokshenpr@e-mordovia.ru
Социальные сети
© 2022 "МОКШЕНЬ ПРАВДА". ВСЕ ПРАВА ЗАЩИЩЕНЫ. 16+