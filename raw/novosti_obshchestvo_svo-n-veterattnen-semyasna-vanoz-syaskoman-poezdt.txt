URL: https://mokshapr.ru/novosti/obshchestvo/svo-n-veterattnen-semyasna-vanoz-syaskoman-poezdt/


СВО-нь ветераттнень семьясна ванозь Сяськомань поездть

Саранскяень машина кинь вокзалу сась вастста вастс «якай» «Сяськомань поезд» музейсь. Выставочнай проектсь лемтьф Великай Отечественнай войнаса сяськомати. «Защитники Отечества» фондть филиалонц лезксонц вельде сонь ванозь СВО-нь ветераттнень семьясна.
«Сяськомань поездсь»—мирса фкя сяка иммерсивнай инсталляциясь. Сонь основазонза путф войнать колга документальнай историясь, конань азондозе ветеранць-железнодорожниксь. Экспозициясь тиф 9 ваготтнень эса, эрсь эздост лемтьф Великай Отечественнай войнать тя или тона пяльксонцты. Выставкати сувсихть военнай пингонь тя или тона предметтне и паршихне, а нинге ломанень серьса скульптуратне, конатнень шамасост няфтьфт сярятьфсь, пелемась и Сяськомати кенярдемась. Тя сембось тиендьсы выставкать афкуксоннекс и бта ванысь сонць тоса.
«Пяк цебярь экспозициясь,—мярьгсь спецоперациянь фкя ветеранть тядяц Елена Дудорова.—Молень поездть эзга, кулхцондыне экскурсоводть азксонц и бта повонь войнань пингти. Арьсень аньцек сянь колга, штоба тя оцю пелькссь мзярдовок афоль лисе тага. Поездса няйфсь нинге весть лятфтась сянь колга, кодама питнеса атяньконди сатовсь Сяськомась, и што тейнек ванфтома синь великай подвигснон колга мялямть».
По