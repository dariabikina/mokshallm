URL: https://mokshapr.ru/novosti/obshchestvo/kenyartkshni-vajmos-mzyarda-od-lomattne-afkukson-patriott/

Кеняртькшни ваймось, мзярда од ломаттне—афкуксонь патриотт! - Мокшень Правда
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Поиск
Старая версия сайта
Главная
Новости
Общество
Здоровье
Демография
Религия
Наши мокшанские сыновья и дочери
Политика
В Госсобрании РМ
В Правительстве РМ
Экономика
Образование
Культура
Спорт
АПК
Нацпроекты
Поиск
Поиск
Старая версия сайта
24/10/2024
Кеняртькшни ваймось, мзярда од ломаттне—афкуксонь патриотт!
Общество
Азонттама «Дела и люди 326-й дивизии» военно-историческяй проектть, кона 2023 кизоня сяськсь физическяй лицатнень ёткса од ломанень проекттнень Всероссийскяй конкурссост, эряфс ётафтоманц колга.
Од цёрать Никита Мосевнинонь мархта газетаньконь корреспондентоц васьфнесь инь оцю илатнень эзда фкять—Сяськомань Шинь каршеня. «Поиск» Мордовскяй республиканскяй патриотическяй объединениять исполнительнай директоронц тевонзон тиендисна майста азондсь тя организациять колга, сянь кодама васта эряфсонза занцихть од ломаттне и стак тов. Тяда башка, Никита Александрович пачфтезе, што сон арьсесь оттненди лемтьф проект, конань лемоц «Дела и люди 326-й дивизии». Меля сон сатсь грант эряфс ётафтоманц инкса.
Никита Мосевнинонь валонзон коряс, проектть анокламста мяльс сявфоль 1941 кизоня Мордовияса пуроптф 326-це стрелковай дивизиять историяц и боевой киц. Штоба стирьхне и цёратне содалезь мокшэрзянь масторса шачфнень—воиттнень лемснон, ванфтолезь колгаст мялямть, синцьке улельхть странань патриотокс, историянь содайкс.
Эрявикс, мялень салай тя проектсь явфоль несколька пяльксова.
Мезе удалась тиемс «Дела и люди 326-й дивизии» проектть коряс? Тянь квалма кизефтеськ руководителенц и вов мезе удалась содамс. Пингсь и тефне няфтезь, што тяфтама проекттне пяк эрявихть.
Школаса тонафнихне, од ломаттне оцю мяльса примсихть эсост участия.
Майста проектть руководителец ульсь Саранск ошень округонь школатнень эса, коса пачфтсь 326-це дивизиять, теенза лемтьф проектть—военно-историческяй экспедициять колга. 28№ школань тонафнихне—ламотне эздост сувсихть Од поисковиконь школати, кульсть Мордовиянь 326-це дивизиять колга, конань штабоц толу-качаму ся кизотнень ульсь Саранскяйса Володарскяень ульцяса 22№ кудса.
—Пуромфне кульсть ся тюрематнень колга, конатнень эса примась участия дивизияньке, Сталинградста сявомок Берлину молемс сонь кинц-янонц квалма,—мярьгсь Никита Мосевнин.
Тяфтама мероприятият ульсть Саранск ошень округонь 22№, 17№ и лия школатнень эса, а нинге—Краснослободскяень аграрнай техникумса, коса «Зов Души» поисковай отрядть руководителец Александра Гурьева азондсь дивизиять колга.
Саранскяйса Военнай и трудовой подвигонь Мемориальнай музейса ётафтф Од поисковиконь школать пингста Никита Мосевнин азондсь поисковай работатнень вятемста безопасностень техникать колга.
«Память народа», «Подвиг народа» сайттне, «Мемориал» ОБД-сь—архивнай ня даннайхне и Оборонань министерствать Центральнай архивоц нолдафтольхть тевс 326-це Рославльскяй стрелковай дивизиять колга информациять вешемста и сонь тонафнемстонза. Саранск ошень 28№ школань тонафнихне азсть оцю спасиба тяфтама занятиянкса!
Кизонда Мордовиянь поисковикне ётафтозь 326-це дивизиять мархта сотф поисковай экспедициять. Сон ульсь Калужскяй областень Барятинскяй районца.
«Поиск» Мордовскяй республиканскяй патриотическяй объединениясь вешендезе 326-це дивизияньконь куляфтома юмаф боецонзон колга сянь, мезть удалси мумс и тяниень пингть. 1942 кизонь январьста-августста боецоньке вятсть тюремат Шайковка аэродромть сявоманкса.
Тиемок палаткань лагерь, поисковикне 12 ши мельцек эрь шиня лисендсть работама паксяв и вири, коса шувондсть проверочнай шурфт, модаста тарксесть Великай Отечественнай войнань пингонь военнай снаряжениянь паршихть.
Вов мезе тянь колга пачфтсь Никита Александрович:
—Июльть васенце пялестонза Калужскяй областень Барятинскяй райононь Поздняково велеть маласа (войнать пингста тя ульсь Смоленскяй областсь) муфоль советскяй боецонь и офицеронь санитарнай калма, кона ульсь неучтённайкс. Меле ётафтф эксгумациять пингста кепотьфтольхть 53 советскяй боецонь и офицеронь лятксне, куломань карболитовай 2 медальотт, кагод мархта кошелёк, алюминиевай колма куцюфт, конатнень лангса тяштьфтольхть лепт.
Куцюфнень мархта удалась—фкять лангс боецсь эскса киськордась—«Кудряв(…)», а омбоцеть—«К.И.Н.» «Память Народа» ГИС-ть вельде удалась содамс даннайхнень: Кудрявцев Иван Николаевич, шачсь 1920 кизоня Омскяй областьса. Служась 326-це стрелковай дивизиять 1097-це стрелковай полксонза. Шавовсь тюремаса 1942 кизонь 19 апрельста и васенда калмафоль Смоленскяй областьса Позднякова велеть маласа.
Сяка шиня тя велеть ваксса муфоль дивизиянь 44 шавф боец и офицер. Ётксост ули и Ромодановскяй райононь Пятина велеса 1908 кизоня шачфсь Пётр Иванович Мышкин. А муфкснень ёткса ульсь «М.П.И.» инициал мархта куцю, кона, пади, ульсь самай сонь. Колмоце куцють («Н.Г.К.» инициал мархтоть) азоронц содамс мзярс ашезь удала, но тевоньконь карматама мольфтема сяда тов.
—Никита Александрович, мезьса нинге заняфтольхть «Поиск» объединениянь од ломаттне?
—Тиеме стака, но пяк эрявикс тев Великай Отечественнай войнань кизотнень шавф боецнень колга мялямть сембе пингоннекс кемокстаманкса. Аф аньцек тарксеськ солдаттнень лятксснон, но и васьфнеме тостонь эряйхнень мархта воиттнень калмама вастснон колга информациять кочкаманкса. Боецоньке азсть мяль и сяда тов примсемс участия мялямонь вахтатнень эса, мрдафнемс атяньконь, синь аляснон юкстаф лемснон.
326-це Рославльскяй Краснознамённай стрелковай дивизиясь пуроптовсь-кочкавсь Мордовияса, примась участия Москуть ала, Ржевть, Рославльть, Ленинградть и Псковть ваксса немецко-фашистскяй войскатнень тапамаса, воляс нолдазе Советскяй Эстониять, тюрсь врагть мархта Восточнай Пруссияса, пачкодсь Эльбав, коса шумордазе эсь кинц. Сяс, арьсян, колганза эряви содамс сядовок лама, сембода пяк—од ломаттненди. Тянкса и арьсеф вяре азф проектсь.
Тяни мольфтьсаськ сонь сяда тов. Саранск ошень округонь школатнень эса ётафнетяма дивизияти лемтьф Мужествань урокт, васедемат. И синь пяк тушендыхть тонафнихнень мяльс.
—Спасиба, Никита Александрович, пара эрявикс тевонтень инкса. Вов тяфта, тинь кепотьксонтень лангса, од ломаттне арсихть афкуксонь патриотокс, Родинань кельгикс, историянь содайкс и ванфтыкс!
Татьяна АЛЬШИНА.
Последние новости
Нацпроекты
У жителей Лямбиря появилось благоустроенное место отдыха
12/11/2024
0
В Мордовии завершается благоустройство общественных пространств, работы на которых...
Политика
В Чамзинском районе прошел мониторинг народной программы «Единой России»
12/11/2024
0
Депутаты и партийный актив Чамзинского местного отделения партии проводят...
Политика
«Единая Россия» передала в Минпросвещения перечень объектов образования для капремонта в 2025-2027 годах
12/11/2024
0
В нём - более 4 тысяч школ, детсадов и...
Нацпроекты
В Мордовии работает 17 модельных библиотек
12/11/2024
0
За время реализации регионального проекта «Культурная среда» национального проекта...
Нацпроекты
В Мордовии количество получателей кредитов с зонтичным поручительством выросло более чем в 2,5 раза
12/11/2024
0
Благодаря реализации национального проекта «Малое и среднее предпринимательство» за...
Политика
«Единая Россия» дала старт благотворительной акции «Коробка храбрости»
12/11/2024
0
Игрушки, конструкторы, книжки и другие подарки, которые передадут в...
Общество
Эряскодода!
11/11/2024
0
Кельгома ялгат! Пингсь содай ётаманц. Вов ни шумордакшневи омбоце...
Загрузить больше
У жителей Лямбиря появилось благоустроенное место отдыха
Мокшень Правда
-
12/11/2024
В Мордовии завершается благоустройство общественных пространств, работы на которых проводились в 2024 году. В рамках федерального проекта «Формирование комфортной городской среды» национального проекта «Жилье...
Узнать больше
В Чамзинском районе прошел мониторинг народной программы «Единой России»
Мокшень Правда
-
12/11/2024
Депутаты и партийный актив Чамзинского местного отделения партии проводят контроль за ходом строительства и ремонта объектов народной программы партии.       12 ноября партийный десант «Единой России»...
Узнать больше
«Единая Россия» передала в Минпросвещения перечень объектов образования для капремонта в 2025-2027 годах
Мокшень Правда
-
12/11/2024
В нём - более 4 тысяч школ, детсадов и техникумов



Партия возьмёт на особый контроль сопровождение работ, подчеркнул врио секретаря Генсовета «Единой России» Владимир Якушев на Всероссийском...
Узнать больше
О нас
«Мокшень правда — одна из старейших газет России, она основана в 1921 году. Это единственная газета в стране и мире, выходящая на мордовском-мокша языке.
Архив новостей
Ноябрь 2024
Октябрь 2024
Сентябрь 2024
Август 2024
Июль 2024
Июнь 2024
Контакты
Главный редактор - 24-57-73
Заместитель  редактора - 24-42-51
Ответственный секретарь-24-57-03
Бухгалтерия - 24-42-68
E-mail: mokshenpr@e-mordovia.ru
Социальные сети
© 2022 "МОКШЕНЬ ПРАВДА". ВСЕ ПРАВА ЗАЩИЩЕНЫ. 16+