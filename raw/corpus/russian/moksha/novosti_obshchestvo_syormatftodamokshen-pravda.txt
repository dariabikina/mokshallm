Сёрматфтода«Мокшень правда»
Общество
1 апрельста ушедсь од подписной кампаниясь
Кельгома ялгат!
Ушедсь 2024 кизоть омбоце пяленцты «Мокшень правда» газетати сёрматфтомась.
Периодическяй изданияда тяни странасонк и республикасонк лама, пяк лама. И тя пара. Лувити ули мезьста кочкамс, сёрматфтомс стама газетат и журналхт, конат пяшкодьсазь сонь вешфксонзон. Но масторлангса ули фкя и тяка газета, кона эряволь, койсонк, тяштьфнемс и лувондомс мокшень эрь ломанти. Корхтамась моли «Мокшень правдать» колга.
Сядода лама киза ни лисенди «Мокшень правдась». Тняра пинге сон седикс-ваймокс служай эсь народонцты, лезды тейнек сяда лац содамс сянь, коса шачеме-касоме, кодама ки ётаме. Газетась лама тись национальнай культураньконь, кяленьконь кеподемаса-вииямаса, коеньконь-обуцяньконь ванфтомаса, народоньконь духовнай козяшинзон азондомаса.
И тянивок мокшень газетась васень задачанц няйсы сянь эса, штоба лездомс тейнек, мокшетненди, ванфтомс сембе минценнеть, роднойть, касфтомс национальнай эсь прянь маряманьконь и гордостеньконь.
Кода тяштихть редакцияв лувихне, эсь кяльсонк лисенди газетась тушенды мялезост, ламода отвечай синь вешфксснонды.
Кельгома ялгат, тясть тарксе пингть, сяда эрязста тяштьфтеда «Мокшень правда» 2024 кизоть омбоце пяленцты.
Сёрматфтомать питнец:
6 ковонди—370 цалковай 20 трёшник
3 ковонди—185 цалковай 10 трёшникт
Индекссь П4719