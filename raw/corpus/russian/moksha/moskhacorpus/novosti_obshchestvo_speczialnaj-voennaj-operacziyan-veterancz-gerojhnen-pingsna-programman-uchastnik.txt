Специальнай военнай операциянь ветеранць—«Геройхнень пингсна» программань участник
Общество
Саранскяйста специальнай военнай операциянь ветеранць Константин Пронькин васенцетнень лувксса макссь заявка «Геройхнень пингсна» кадровай программать эса, конань азозе Россиянь Президентсь Владимир Путин, участвовандаманди. Документтнень анокламаса теенза лездсть «Защитники Отечества» фондть региональнай филиалонц сотрудниконза.
Старшай лейтенантсь тертьфоль фронту мобилизациять коряс. Занцезе ротань командиронь должностть, пяшкотькшнесь боевой задачат Луганскяй и Донецкяй направлениятнень эса. Ётай кизонь май ковста Клещеевкать ала стакаста ранендафоль и мрдась куду Од кизонь карша. Тяниень пингть заняф фронту гуманитарнай лезксонь кочкамаса и пачфнемаса.
«Мялезе улемс полезнайкс эсь страназти»,—виденцясь офицерсь.—Сяс сань мяльс примамс участия кадрань анокламань программать эса. Российскяй военнослужащайхне шарфтыхть эсь лангозост мяль смелшиснон, честнайкс и Родинати преданнайкс улемаснон мархта. Кирдян Президентоньконь мархта фкя мяльс—теест ули кода надияфтомс странать!»
«Геройхнень пингсна» программаса ули кода примамс участия спецоперациянь участникненди и ветераттненди—Россиянь граждаттненди, конатнень ули высшай образованиясна, управленческяй работань опытсна и аш судимостьсна. Пяшкодемс заявкать можна https://времягероев.рф официальнай сайтса или «Защитники Отечества» фондть региональнай отделениясонза. Саранск ошсь, Полежаевонь ульцяц, 113№ кудсь. Телефонць: 8(83442)39-28-82.
Сембе регистрировандафненди ули кода ётамс онлайн-тонафнема Президентть видеса РАНХ-ть и ГС-ть платформаса, а сят, кит ётайхть специальнай кочкама, кармайхть тонафнема Государственнай управлениянь Высшай школаса персональнай наставникнень видеса, конатнень ёткса Россиянь Президентть администрацияста чиновникт, правительствань члетт, губернаторхт, мэрхт и оцю компаниянь руководительхть.