«Тясть юксне аф юкставить!»
Общество
Мордовиянь национальнай драматическяй театрась республикаса и странань лия региоттнень эса, коса компактнайста эряйхть мокшэрзят, вяти патриотическяй оцю работа.
Аф кунара национальнай драматическяй театрась няфтсь «Тясть юксне аф юкставить!» лем ала патриотическяй спектакль, кона лемтьфоль Великай Сяськомать 79 кизонцты.
Сёрмадозь сценарийть и путозь спектакльть республикань Заслуженнай артисткась Екатерина Исайчева и Мордовиянь содаф режиссёрсь, республикань Народнай артистсь Игорь Кузьмин. Музыкальнай оформлениять, историческяй снимкань и кинохроникань видеорядть спектакльти аноклазе Елизавета Ишкина.
«Тясть юксне аф юкставить» спектакльсь, кона азонды 1941 кизонь од ломаттнень валда эряфть лангс надиямаснон колга, киньге ашезень када озадонь седихть ащема.
«Тясть юксне аф юкставить» спектакльть кизонь гастрольхнень пингста тяфта жа няйсазь странань лия региононь эряйхне.
Владимир Нестеров.