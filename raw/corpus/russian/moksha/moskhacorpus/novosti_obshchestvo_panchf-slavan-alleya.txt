Панчф Славань Аллея
Общество
Мордовиянь Оцюнясь Артём Здунов 17 сентябрьста примась участия Рузаевкаса одкстоптф Славань Аллеять панжемаса. Тя машина кинь ошень общественнай пространстватнень эзда фкясь, кона эвондась 2010 кизоня.
Тядде «Жильё и городская среда» национальнай проектонь «Формирование комфортной городской среды» программать рамкаса Славань Аллеясь петьф-мазоптьф. Тяфтама решения примасть Рузаевка ошень эряйхне Всеросийскяй рейтинговай вайгялень максомать итогонзон коряс.
«Пяк пара, мес Рузаевка ошень эряйхне синць кочказь Славань Аллеять ся территориякс, кона эряви петемс-мазоптомс,—мярьгсь Артём Здунов.—Тя корхтай сянь колга, што тинь аф юкснетяда сяськихнень квалма. Тячи тяса мархтонк и сят, кит пяшкотькшнесазь специальнай военнай операцияса задачатнень, синь стане жа сёрмадыхть героическяй страницат странаньконь историязонза. Славань Аллеясь—тя кафксоце территориясь, кона петьф Рузаевкаса «Формирование комфортной городской среды» президентскяй проектть рамкаса. Эрьда астама Президентоньконди тянкса оцю спасиба».
Мордовиянь Оцюнясь ванозе одкстоптф аллеять территориянц, корхнесь ошеряйхнень мархта.