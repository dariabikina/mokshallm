Няфтезь сире пингонь койхнень
Культура
15 майста, Саранскяйса, А.С.Пушкинонь лемса национальнай библиотекаса, тиф ушеткс «Возрождение» семьянь коень-обуцянь фестивальти.
Проектонь васенце мероприятиякс арась «Ладямань кой» («Традиция сватовства») театрализованнай представлениясь.
«Мялезе, штоба тинь лятфталесть эсь семьянтень коензон-обуцянзон. И ёран, штоба тинь, од ломаттне, мяляфтолесть и ванфтолесть эсь народонтень и региононтень коензон-обуцянзон»,—мярьгсь А.С.Пушкинонь лемса библиотекать директороц Анастасия Бакулина.
Мероприятияса примасть участия «Ламзурь» народнай фольклорно-этнографическяй ансамбльсь, Саранск ошень Культурань дворецонь творческяй коллектифне, «Вармава» фольклорнай ансамбльсь, «Пилигрим» хореографическяй ансамбльсь. Ладямань койхнень колга азондсть ниле кяльса: рузоннеса, мокшеннеса, эрзяннеса и татароннеса. Тя темас коре няфтьфоль «Вирявань сурсеме» (эрз. «Гребень Вирявы») мокшэрзянь ёфкссь.
Сембоц арьсекшневи ётафтомс 24 мероприятия. Няфтевихть мокшетнень и эрзятнень семьянь обуцясна, кстиндафтомань койсна, «Норовава» урожаень сёксень илась.
Проектть мекольдень мероприятияц ётафтови Народнай единствань шиня—4 ноябрьста.
Владимир Нестеров.