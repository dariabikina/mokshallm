Спецоперациянь ветераттне ётасть диспансеризация
Общество
Республикаса ётафтовсь СВО-нь ветераттненди диспансеризациянь тага фкя этапсь. Проектсь ётафтови эряфс «Защитники Отечества» фондть филиалонц и Здравоохранениянь министерствать вельде.
3№ поликлиникаса медицинскяй осмотра ётась СВО-нь демобилизованнай 23 ветеран.
Синь ульсть терапевтть, неврологть, хирургть, офтальмологть, урологть и травматологть ширеса. Сембе ветераттненди максфтольхть качественнай медицинскяй услугат. Кой-кона аралайхне прважавихть пчксема.
Медицинскяй осмотрань фкя участникокс арась Дубёнскяй районцта СВО-нь ветеранць Алексей Русскин. «Пяк пара проверяфтомс шумбрашиньконь «фкя вальманя» режимса,—азозе сон.—Минь аф фалу уленттяма врачень ширеса, а тяса сембось ладяф лац-ряц, очередьфтома».
СВО-нь ветераттненди диспансеризациясь Мордовияса ётафневи фалу. Сонь ётаманксонза сёрматфтомс ули кода социальнай координаторть вельде.