Владимир ЧИБИРКИН: «Теенть эряви улемс афкуксонь патриотокс!»
В Госсобрании РМ
2 майста Мордовиянь Государственнай Собранияса ётафтовсь торжественнай мероприятия, конань пингста республикань законодательнай органть председателец Владимир Чибиркин максозень Российскяй Федерациянь гражданинонь паспорттнень Саранск ошень школаса тонафнихненди, конатненди топодсь 14 киза.
—Тячиень шись тинь эряфсонт—историческяй факт! Тячи теенть максови стама документ, кона кармай мархтонт эряфоньберьф. Паспортсь—аф аньцек удостоверения, но и Российскяй Федерациянь гражданинонь васенце и инь эрявикс документ,—пшкядсь од ломаттненди Владимир Васильевич.
Российскяй Федерациянь Конституциять вешфксонзон коряс, тейнек сембонди эряви улемс эсь странань патриотокс. И тя лац няеви специальнай военнай операциянь воиттнень ширде. Теенть, кие тячи тись аськолкс оцю эряфти, фалу эряви мяляфтомс тянь и улемс Россиянь афкуксонь патриотокс.
Сяльде Мордовиянь Государственнай Собраниять Председателец Владимир Чибиркин максозень Саранск ошень школаса тонафнихненди Российскяй Федерациянь гражданинонь паспорттнень.
Владимир Нестеров.