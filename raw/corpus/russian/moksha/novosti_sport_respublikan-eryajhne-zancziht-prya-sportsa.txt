Республикань эряйхне занцихть пря спортса
Спорт
«Демография» национальнай проектть «Спорт—норма жизни» региональнай проектонц мяльса кирдезь Мордовияса коль сяда лама ломань шарфни мяль физкультурати и спортти. 2023 кизоня ся ломаттнень, конат фалу якайхть спортивнай сооружениятненди, талекасна пачкодсь республикань населениять 54 процентонцты. Спортивнай объекттнень мархта обеспечендамать уровенец—82,9 процент.
Тяфта, Ковылкинскяй, Большеберезниковскяй, Лямбирскяй и Ромодановскяй райоттнень эса меля ладяфтольхть ГТО-нь норматнень пяшкодеманкса площадкат. Республикань эряйхнень «Готов к труду и обороне» Всероссийскяй физкультурно-спортивнай комплексть нормативонзон анокламаснонды и пяшкодемаснонды водендамасна—проектть васенце целензон эзда фкясь.
Кизоньберьф максфоль государственнай ширень кирдема 11 организацияти, конат аноклайхть спортивнай резерва Россиянь сборнай командатненди, и грантовай ширень кирдема 4 НКО-тненди, конат ётафнесазь эряфс физическяй культурать и спортть мархта сотф проекттнень. Тяда башка, олимпийскяй резервань 3 спортивнай школатненди рамаф спортивнай оборудования и инвентарь.
Проектть мяльса кирдезь арьсекшневи тиемс спортивнай инфраструктурань объектт и одкстоптомс синь. 2023 кизоня шумордаф Саранскяйса ВМХ тректь строямац—объектсь панчфоль 25 августста, мзярда ётафтовсь ВМХ велосипеднай спортть коряс Россиянь чемпионатсь.