СВО-нь ветераттнень колга азонды выставкась
Общество
30 сентябрьста Саранскяйса, общественнай ширень кирдемань штабса, панжевсь «Za наших. Za президента» выставка. Экспозициять эса няфтьфт специальнай военнай операциянь ветераттнень фотографиясна. Пуроптыец-аноклаец «Победань волонтёрхт» движениясь «Защитники Отечества» фондть ширень кирдеманц вельде. Мероприятиясь лемдевсь Донецкяй Народнай Республикать и Луганскяй Народнай Республикать, Запорожскяй и Херсонскяй областтнень Россияти сувамаснон шинцты.
Фотопроектонь участникокс арасть Мордовияста СВО-нь 8 ветераттне. Ётксост—фронтовой медикт, офицерхт и рядовойхть. Сембе сят, кие эсь кепотькссонза тиендсь путкс Сяськомати. Фотографияда башка стенттнень лангса ули ветераттнень колга информация—лемсна, кизосна, позывнойсна, боевой кисна и казнесна. А стане жа тяста ули кода содамс СВО-нь ветераттнень радня ломаньцнон колга, конат примасть участия Великай Отечественнай войнаса. Выставкань геройхнень ёткста фкясь—«Защитники Отечества» фондть филиалонц социальнай координатороц, СВО-нь ветеранць Иван Волков. Фронтовикнень эзда эрсь—герой, эрть эшксса история,—мярьгсь сон.—Минь задачаньке—азондомс сонь сай поколениятненди. Тяфтама проекттне водендафт историческяй мялямть ванфтоманцты, синь пяк важнайхть государстваньконди и обществати».