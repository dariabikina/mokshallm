Мордовияв сай «Сяськомань паровозсь»
Общество
Рузаевкав «Сяськомань паровозсь» сай 3 майста 9.00 частста.
Ретро-составсь лоткай Куйбышевскяй машина кинь оцюдонга оцю 11 станцияса. Эзонза сувафтфт «Бессмертнай полконь» пассажирскяй ваготт и военнай техника мархта платформат, тяконь лувксса Великай Отечественнай войнань пингонь. Ётксост Т-34 советскяй танкась, бронеавтомобиль и пулемёт мархта ЗИС-автомобильхть, противотанковай пушкат и военнай прицепт, шары лангса полевой кухнясь.
Мероприятиянь инжихненди ули кода техникать маласа тифтемс фотографият. А стане жа примамс участия реконструкцияса, кона няфнесы 1945 кизонь картинать: фронтста мрдаф солдаттнень васьфтемаснон и илань концертть. Ули кода ваномс Великай Отечественнай войнань пингонь стрелковай оружиянь выставкать и арамс «Георгиевская лента» акциянь участникокс.