Саранскяйсь лувф этнокультурнай туризмань ошекс
Культура
28-30 мартста Воронеж ошса ётафтовсь «Туристическяй ошт» Всероссийскяй Васенце премиять финалоц. Участникокс арась странань 42 регионцта 64 ош.
«Город этнокультурного туризма» номинацияса васенце вастть занязе Мордовиясь. Саранскяйсь «Зов Торамы» национальнай туристическяй маршрутть вельде няфтезе этнокультурнай туризмать. Маршрутть основной пяльксоц ётай Саранскяйть эзга. Региононь инжихне «вайсихть» мокшэрзятнень этническяй культураснонды музейга экскурсиятнень, Национальнай драматическяй театрать интерактивнай программанц, национальнай ярхцамбяльть варжаманц вельде.
Эряви азомс, што меля маршрутсь одкстоптовсь, и эзонза сувасть «Гостиный ряд» туристическяй пространствась, «Иненармунь» этнотеррассась, фудтраконь сетьсь, кона аноклаф «Туризм и индустрия» нацпроектть коряс, а стане жа «Легенда морёного дуба» музейсь.
«Туристическяй ошт» Всероссийскяй премиясь—тя казне, кона макссеви Россиянь муниципальнай образованиятненди или башка населённай пункттненди мелянь итокнень коряс. Премиясь ащи #ПораПутешествоватьПоРоссии» проектти пяльксокс, кона пуропнесыне марс федеральнай туристическяй премиятнень, тонафнемань проекттнень и туристическяй отраслянь профессионалонь сообществать.