1 ноябрьста сявомок ушедсь СВО-нь участниконь статусть документфтома кемокстамаса системась. Аноклаф документонь единай образец, кона кемокснесы СВО-нь участникть статусонц. Кирьфтафт процедуратне, мезсь эряскофнесы геройхненди лезксонь максомань процессть.
Эрявикс справкать ули кода получамс МФЦ-тнень, военкоматтнень или воинскяй частьтнень эса, «Госуслуги» порталса, а стане жа Россиянь Оборонань министерствань Военно-социальнай центраса (ВСЦ). Тяда башка, ули кода пшкядемс ВСЦ-нь представительхненди, конат примасазь геройхнень «Защитники Отечества» фондонь филиалхнень эса.
Электроннай справкать ули кода получамс СВО-нь участникти, а стане жа семьянь членонцты. Васенце шиня ни поступась 30000-да лама заявка. ВСЦ-ть видеса информационнай системать вельде ули кода анамс воинскяй частьста или исполнительнай властень федеральнай органцта эрявикс сведеният или документт, конат кемокснесазь СВО-са участиянь примамать.
«Защитники Отечества» фондть и Россиянь Оборонань министерствать марстонь работасна кирдьсы героеньконь ширеснон, мезсь мярьгонди фондонь социальнай координаторхненди мольфтемс демобилизованнай военнослужащайхнень тевснон сяда тов. Ветераттненди и синь семьяснонды ули кода курокста решандамс кизефксснон. Тяка пингть тиеви фкя «вальманя» тяниень военнослужащайхненди. Тя ламода кирьфтасы ширень кирдемать максоманц.