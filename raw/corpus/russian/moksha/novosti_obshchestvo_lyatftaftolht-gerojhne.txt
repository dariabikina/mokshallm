Лятфтафтольхть геройхне
Общество
30 сентябрьста странаньке отмечазе Донецкяй и Луганскяй Народнай Республикатнень, Запорожскяй и Херсонскяй областтнень Россиять составс сувамаснон шинц. Тя шиня Саранскяйса, Донбассонь аралайхнень скверсост, «Единая Россия» партиянь активисттне, общественнай и патриотическяй организациянь представительхне лятфтазь сятнень, кие максозе эряфонц мирнай эряйхнень араламста.
—Акциясь ётафневи омбоце кизось. Тя шись арась Россиять историянцты пяльксокс, и тейнек эряви ванфтомс геройхнень колга мялямть,—мярьгсь «Единай Россиянь Од гвардиять» региональнай отделениянц руководителенц заместителец Никита Вылегжанин.
—Боецне передовойса аралакшнесазь од территориятнень, мирнай эряйхнень. Ламотне эздост максозь эряфснон сянкса, штоба тейнек тяса улель сетьме. Эряви мяляфтомс геройхнень и азонкшнемс колгаст, синь подвигснон квалма,—поладозе РПА-нь студенткась Элина Цай.
Мероприятиянь участникне путсть панчфт мемориалти.