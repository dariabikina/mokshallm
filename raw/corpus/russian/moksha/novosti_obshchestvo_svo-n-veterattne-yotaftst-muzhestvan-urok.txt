СВО-нь ветераттне ётафтсть «Мужествань урок»
Общество
«Служу Отечеству» акциять рамкаса мероприятия ётафтовсь Ковылкинаса Советскяй Союзонь Геройть Михаил Гуреевонь лемса школать видеса идень лагерьса. Сонь аноклазь-ётафтозь «Защитники Отечества» фондть филиалоц, «Волонтёры Победы» патриотическяй движениясь и «Российское общество «Знание» просветительскяй организациясь.
Шабатнень мархта васьфтема сашендсть специальнай военнай операциянь ветераттне Максим Царев и Иван Волков. Синь азондсть фронтса службать и боецнень аф тёждя шиснон колга. Стирнятненди-цёранятненди ульсь кода максомс кизефкст аралайхненди и кулемс синь историяснон.