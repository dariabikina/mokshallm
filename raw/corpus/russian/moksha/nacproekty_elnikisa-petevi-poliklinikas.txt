Ельникиса петеви поликлиникась
Нацпроекты
«Здравоохранение» национальнай проектть «Модернизация первичного звена здравоохранения» региональнай проектонц рамкаса Ельники велеса мольфтеви поликлиникать петемац. Тянкса нолдаф 43 миллион цалковай.
Поликлиникань кафта этажса зданиясь строяфоль пцтай 50 кизода тяда инголе. Фкя сменаста тяса ули кода примамс 150 ломань.
Тяниень пингти ётафтф ни оцю работа. Строительхне полафтозь электропроводкать, ладясть вальмянь блокт, штукатурендазь стенатнень. Мольфтеви пожарнай сигнализациять монтажец. Тяда башка, одкстоптови зданиять фасадоц, петеви-мазоптови поликлиникать перьф территориясь.
Ремонтонь тиемста райононь эряйхне ашесть кадов медицинскяй лезксфтома, пациенттнень примамасна мольфтеви лия корпусса. Медикне и райононь сембе эряйхне аш ни кода учендсазь петемань тефнень аделавомаснон. Синь арьсекшневи шумордамс 2025 кизонь тунданя.