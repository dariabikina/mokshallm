Мезе стамсь онавась?
Культура
Содасасть-аф мезе стамсь онавась? А минь содасаськ и нльне няеськ сонь ёфси аф кунара Сире Теризморгаса—Старошайговскяй муниципальнай райононь Национальнай культурань районнай центраса улемстонк.
Тоса, мокшетнень ингольдень эряфснон-ащефснон колга пачфни ламоц лия экспонаттнень и паршихнень мархта ряцок ащи (видеста азомс, идень нюрямнять лангс повфтафста нюрьги) онавась.
Онавась—оцю вельхтерда, конань инголи аноклакшнезь стирьхне рьвакс туманди. Эсь кядьса кодаф акша котфть лангс стирть ялганза сюреса сёрматкшнесть мокшень орнамент. Центраса ванфтови онавать лангса эздост кемгафтува.
Тя вельхтердать мархта рьвакс максови стирсь вельхневсь марнек—пряста сявомок кочкярятненди молемс. Тиендевсь тя аф цебярь сельмода ванфтомать эзда.
Но и сяда меле онавати мушендовсь «эрявикс тев». Сонь мархтонза, шабать белай свету эвондамдонза меле, вельхнезь нюрямнять. Штоба одс шачинясь фалу улель аралаф аф цебярь сельмованфта, кяженьбачк азф казяма валда, «содай» ломаньда.
Инголи сидеста улендсь стане, што, сувамок шабрань ширес, ломаттне эсьотям варжакснесть нюрямняти, кизефнемок: «касы ёмланянте?», «вай, конашка ни!» и стак тов. А кда идть вастоняц вельхтяфоль онаваса, то стирнять или цёранять ашель кода няемс.
Вов тяфтама парши няеме Сире Теризморгаса! И нинге. Онавась вельхтяф нюрямня лангс, конанди сядода лама киза!