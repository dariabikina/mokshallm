КЕЛЬГСЫНЕ МОКШЕНЬ МОРОТНЕНЬ
Москуса эряй мокшавась Надежда Гудкова шачемас-касомас коре Ковылкинскяй райононь. Ёжка велеса ётась идькс пингоц. Самай тяса сон ушедсь морама. И тя сонь пяк лац лисендсь. Велень эряйхне Надять лемдезь цёфксокс и седи ваксста морсикс.
Надежда Гудковать марнек семьяц музыкальнаель. Аляц морась гармонияса, брадонза—гармонияса и баянца. Мокшавась сонцьке кунара тонадсь гармонияса морама.
Инь питни козяшиц—мазы вайгялец. Нинге шабакс мокшавась ушедсь мокшень моронь морсема.
Эряфонь киц баяравать пачфтезе Москуву, но и тосовок сон ашезь ява кельгома тевонц мархта. Саранскяйса ульсь «Литова» коллективонь солисткакс и участницакс, а Россиять столицаса вайгялец кайги «Тяштене» и «Азорава» ансамбльхнень эса. Мокшэрзянь моротнень ушедомасна (запевсна) удалсихть теенза пяк и пяк лац. Мзярда морси сиде моронят, кулхцондыхне пяк ламос цяпасазь кядьснон.
Надежда Гудковась мирденц мархта касфтсть кафта шабат—стирь и цёра. Улихть уноксна.
Мокшавась лажаткшни кельгома тевонцты. Аньцек эвондай ётка пингоц—ушеды мора.