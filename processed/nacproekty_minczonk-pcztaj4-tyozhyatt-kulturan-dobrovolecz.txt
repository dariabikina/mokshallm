Миньцонк пцтай4 тёжятть культурань доброволец
Мордовияса кизоста кизос коль сяда лама доброволец арси культурань волонтёркс. Тяни культурань учреждениятнень волонтёрскяй клубснон участникснон марстонь лувкссна пачкотькшни 4 тёжятть ломанти. Тя направлениясь республикаса кочкси вийхть «Культура» национальнай проектть «Творческие люди» региональнай проектонц мяльса кирдезь.
Сообществать представителенза получсихть ширень кирдема гранттнень лаца и маштозь ётафнесазь эряфс ся проекттнень, конатнень вельде тиендеви общероссийскяй и национальнай идентичностсь, содафокс тиендевихть и ванфтовихть культурнай койхне и российскяй нароттнень эсь лацоньшисна. Кепотьксонди ули кода азомс «Эрек кяль. Живой язык» проектть, кона 2023 кизоня арась Президентскяй грантонь фондонь сяськикс. Нинге 2023 кизоня «Загадки города С» проектсь получазе Культурнай инициативань Президентскяй фондонь грантть. Сон сяськсь «Мы вместе» Международнай премиять региональнай этапсонза и арась полуфиналистокс, а нинге УФО-нь и ПФО-нь доброволецень форумть рамкаса культурнай программань участникокс. Кафцьке проекттнень арьсезень «Волонтёры культуры Мордовии» ресурснай центрась И.Д.Воронинонь лемса Мокшэрзянь республиканскяй объединённай краеведческяй музейть мархта.
Стане жа 2023 кизоня федеральнай грантовай проекттнень эряфс ётафтоманкса тевс сувафтф «Увлечённые культурой» краеведческяй проектсь, конань арьсезе «Добро.Центрась». Сон тиф Рузаевскяй райононь Культурань районнай центрать видеса.
Меля Мордовиянь культурань волонтёрхне примасть участия региональнай и межрегиональнай мероприятиятнень эса, кода «Мы вместе!» национальнай культурань од ломанень Всероссийскяй фестивальсь, «Шумбрат, Мордовия!» Народнай творчествань XXVII республиканскяй фестивальсь-конкурссь, «ХУДСОВЕТ» од ломанень межрегиональнай театральнай фестивальсь, «Театральная осень» Россиянь национальнай театратнень фестивальсна.