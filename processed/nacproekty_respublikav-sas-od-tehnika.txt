РЕСПУБЛИКАВ САСЬ ОД ТЕХНИКА
«Экология» нацпроектть «Сохранение лесов» региональнай проектонц эряфс ётафтоманц рамкаса Мордовияв сашенды палы вирьхнень машфтоманкса тяниень пингонь техника.
Зубово-Полянскяй райононь Лесопожарнай центрати рамаф шары лангса вездеход. Машинати ули кода арнемс стакаста ётневи и шяю васттнень. Экстреннай случайста вездеходсь курокста пачкоди паломань васттненди.
Лятфтасаськ, што 2024 кизоня виретнень ванфтоманксост республикати максф 15 миллионда лама цалковай. Ня средстватне и нолдафт комплекснай мероприятиянь ётафтоманкса лесопожарнай техникань и оборудованиянь рамамс, а стане жа вирень площаттнень касфтоманкса.
Лесопожарнай центрань теплицаса касфтови пичень 250 тёжянь кусторкскя.
«Сёксенда арьсекшнетяма озафтомс сембе кусторкскятнень Мордовиянь вирьхнень эса»,—азозе МР-нь вирень, охотничьяй хозяйствань и природопользованиянь министрсь Адель Галиуллин.
Лесопожарнай центраса касфтовихть и декоративнай касыкст (туят, можжевельникт, пихта, офтоньбокорькс и кедра).