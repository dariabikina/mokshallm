Кода мошенникне фатнесазь аккаунттнень?
«Стопмошенник13» телеграм-каналсь пачфни, што тячиень шити мошенникне фатнесазь Telegram-каналть аккаунтонзон. Кода тя уленди?
Аферисттне кучсихть ломаттненди сообщеният ся аккаунттнень эзда, конатнень «лемсна» «Администрация Telegram», «Служба безопасности», «Обновления», «Безопасность» и стак тов. Эсост синь тяштихть «пользовательхнень даннайснон араламанксост безопасностень системать масштабнай одстоптоманц колга». Тяфтама операциять тиеманкса мошенникне эняльдихть ётамс фишинговай ссылкатнень коряс.
Кда ломанць ётни эзганза, теенза мярьгондихть семботь тиемс инструкциять коряс. Пяшкодемок сембе пункттнень, пользовательсь сембе пингс юмафтсы доступть аккаунтти или Telegram-каналти.
Тяфтама ссылкатне пяк шарфтыхть Telegram-ть официальнай сайтонц лангс, но аф ламода явихть букватнень и символхнень тяштемаснон мархта.
Сидеста васьфневихть фишингонь кунардонь схематне. Пользовательхненди сашендыхть «конкурсса участиянь примамать», идень конкурснень эса вайгялень максомать колга и лия сообщеният. Кда ётамс тяфтама ссылкать коряс и сувафтомс эсь даннайхнень, эста мошенникне фатясазь аккаунтть.
Кода аф юмафтомс телеграмса аккаунтть?
Ули несколька правила, конат лездыхть аф повомс мошенникнень килькшс:
*тяда ётне сообщениятнень эзда ссылкатнень коряс;
*тяда тиенде мезевок сянь эзда, мезти тернихть мошенниконь сайттнень эса;
*тясть макссе личнай даннайхнень и коттнень, конатнень анцесазь мошенникне;
*«нарнесть» фишинговай сообщениятнень и тиеда блокировка ся пользовательхненди, конатнень эзда синь сашендыхть.
Telegram-са аккаунтть араламанкса мярьгондеви ладямс мессенджерть настройканзон эса кафта факторста ащи аутентификация. Тя пароль, конань апак содак, кивок, пользовательда башка, аф сувай сонь аккаунтозонза лия устройстваста.
Пачфтесть тя информациять раднянтенди, тинць сявость сонь мяльс и тяда веронда мошенникненди!