ПАНЖЕВСЬ «ОТЕЦ ГЕРОЯ» ФОТОВЫСТАВКА
Алянь шити, кона праздновандакшневи октябрть колмоце недляшистонза, лемтьф пуромксса почётнай инжикс ульсть «Отцы России» всероссийскяй движениять региональнай отделениянц председателец Максим Захаров, фондть филиалонц Саранскяй и Мордовскяй епархиять эзда куратороц протоиерейсь Сергей Сакович, МР-нь мусульматтнень духовнай управленияснон председателец Раиль хазрат Асаинов и спецоперациянь ветераттнень алясна.
Фотовыставкаса няфтьфт СВО-нь ветераттнень семейнай архивстост фотографиятне. Сембе снимкатнень эса Отечествань аралайхне аляснон мархта. Эрь снимкась—тя аф аньцек семьять, но и странать историяц. Фотопроектса примасть участия марнек республикаста геройхнень семьясна.
«Тячи чествовандасаськ алятнень, конат касфтсть Отечествань афкуксонь геройхть. Самай алятне касфтсазь цёраснон аф пели, достойнай, Родинань кельги ломанькс. Эрь аралайть эшксса ащи аля, кона фалу кирдьсы ширеть валса и тевса. Фотопроектоньке—тя афкуксонь геройхнень аляснонды кельгомаснон няфтемац»,—мярьгсь фондть филиалонц руководителец Алексей Герасименко.
«Ваномок алятнень мархта советскяй ташта ня фотографиятнень лангс, ваймоса арси сяда лямбе. Алятне воспитандазь аф сяськови странаньконь аралаензон достойнай поколениянц. Седи ваксста поздравляндатядязь тя праздникть мархта!»—шарфтсь мяль Максим Захаров.
Спецоперациянь ветеранць Сергей Крашенинников, кона примась участия СВО-са цёранзон Евгениень и Романонь мархта, арьсесь сембе алятненди васьфтемс цёраснон фронтста. «Патриотизманьке ётни цёраньконди, араме теест кепотьксокс. И марятама гордость иденьконь инкса стане, кода и синь инксонк»,—поладозе сон.