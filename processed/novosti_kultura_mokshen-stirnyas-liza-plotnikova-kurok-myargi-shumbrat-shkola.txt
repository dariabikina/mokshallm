Мокшень стирнясь Лиза Плотникова курок мярьги: «Шумбрат, школа!»
Кржа лядсь ваймосемс мокшень стирняти Лиза Плотниковати. Теенза 6 кизот. Тяддень 2 сентябрть Елизавета кармай мяляфтомонза ламос, вдь тя шиня сон васенцеда аськолдасы школать порогонц.
1-це классу молеманц Лиза учсы кунара, но ёфси аф таколды, сяс мес оцюфнень эзда содасы, што школаса тонафнемань кизотне панжихть теенза кели ки содамошитненди.
Елизавета Плотникова сидеста уленди Старошайговскяй райононь Лемдяй мокшень велеса, коза якай щаванц и щятянц мархта. Лемдяйса эряй сире щавац Елизавета Становкина. Елизавета Пантелеевна фалу корхни уноконь иденцты: «Курок молят школав. Тонафнек, Лиза, лацкас! Аньцек тяфта ули кода меле кочкамс мяльс туф профессия».
Лиза Плотникова пяк кельгсыне мокшень щапнень. Щавац, Татьяна Викторовна, стафтсь уноконянцты мокшавань щам, кона пяк тусь стирнять мяльс.