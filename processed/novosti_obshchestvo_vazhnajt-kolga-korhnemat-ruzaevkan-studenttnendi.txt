«ВАЖНАЙТЬ КОЛГА КОРХНЕМАТ»—РУЗАЕВКАНЬ СТУДЕНТТНЕНДИ
Специальнай военнай операциянь ветераттне Виталий Ефремов и Александр Рунков Рузаевкань од ломанень центраса ётафтсть «Важнайть колга корхнемат». Васедемать ётафтозе «Защитники Отечества» фондть филиалоц марса «Знание» обществать мархта «Служу Отечеству» проектть рамкаса.
Рядовойсь Виталий Ефремов примась участия Сириять территорияса терроризмать каршес тюремаса. Сяльде тусь спецоперациянь ётафтома зонав. Фронтса ульсь 2022 кизонь 24 февральста сявомок.
Александр Рунков тусь фронту доброволецокс. Ульсь штурмовой взводонь командиркс Краснолиманскяй направленияса, ранендафоль, казьф «За отвагу» медальса. Госпитальса пчксемда меле мрдась Мордовияв, коса поладозе служаманц контрактс коре военнай службас кочкамань пунктса.
Аралайхне азондсть эсь колгаст, службаснон квалма, серьгядезь од ломаттнень примсемс активнай участия патриотическяй мероприятиятнень эса. Васедемать песта студенттне макссть фронтовикненди сёрмат, конат прважавихть боецоньконди передовои.