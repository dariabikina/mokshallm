Шумордавсь 4№ поликлиникать петемац
Саранскяйса шумордавсь 4№ поликлиникать капитальнайста петемац. Сон мольфтевсь этапонь этап 2021 кизоста сявомок, пациенттнень примамасна тя пингть ашезь лоткафнев. Работатне тифтольхть «Здравоохранение» национальнай проектонь «Модернизация первичного звена здравоохранения» региональнай проектть рамкаса.
Поликлиникать зданияц строяф 30 кизода тяда инголе, и тя васенце капитальнай ремонтсь, конань пингста полафтфт отоплениянь, пожарнай сигнализациянь систематне, вентиляционнай оборудованиясь. Тяда башка, ётафтфт потма ширдень отделочнай работат, одкстоптфт специалисттнень кабинетсна.
Петьф зданиять фасадоцка, полафтфт вальмянь блокне и лифтовой оборудованиясь. Ремонтнай работатне тифт 7 тёжяньда лама квадратнай метрань площадьса.
Стане жа поликлиникав поступась од медицинскяй оборудования: рентгеновскяй аппарат, флюорограф, эндоскопическяй оборудования и лия.
Саранскяень 4№ поликлиникась обслуживандай 60 тёжянь пациент. Пчкафтомань учрежденияса работайхть диагностическяй центра, неврологическяй, хирургическяй отделеният, консультативнай отдел. Тяса улихть многопрофильнай шинь стационар, физиотерапевтическяй отделения, ЛФК-нь кабинет.