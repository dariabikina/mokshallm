СВО-­нь ётафтома зонав прважаф гуманитарнай лезкс
Атюрьевскяй райононь Крхтаж велень средняй общеобразовательнай школаса тонафнихне, учительхне и поселениянь эряйхне нилецеда ни кочкасть и прважасть гуманитарнай лезкс специальнай военнай операциянь участникненди.
Отечествань Аралаень ши карша республикань «Единствань фондти», кона ащи Саранск ошень Мордовскяй ульцяса, школань физвоспитаниянь учительсь С.И.Маскайкин эсь машинасонза усксь пцтай 500 килограмма гуманитарнай груз.
—Вихца киньге ашеськ кошяря,—корхтай школань директорсь Н.И.Бурнашкин.—Иттнень, учительхнень вельде пачфтеме латта велеряйхненди. Ломаттне кулемазь, кярьмодсть тя тевти пяк активнайста.
Кочкасть ярхцамбяльхть, медикаментт, щапт. Ламотне кодасть носокт, кандсть курткат, удома кяскафт.
Тя тевса ширеса ащихть ашельхть. Педагогическяй трудонь ветеранць Н.П.Митяйкин кандсь комозьда лама килограмма медь. Оцю лезкс макссть А.П.Яшкин, А.Н.Мелёшкина, Н.И.Сургаева, А.И.Яшкина, Р.Г.Ионова, Т.В.Мавлонова и ламотне лиятне.
—Анокламе башка казнет и Крхтаж велень поселениянь цёратненди, СВО-нь участникненди,—мярьгсь школань директорть советникоц Н.А.Пиксаева.—Иттне рисовандасть рисункат, тяштсть сёрмат. Казненьконь получазь и кучсть ответт. Фкя сёрмаса корхтави: «Сембе ялганень лемста азан спасибамань валхт казнетнень инкса. Минь синь получаськ, пяк кенярдеме. Пара тевонтень аф юкстасаськ мзярдовок».
Илья ВЕШКИН.