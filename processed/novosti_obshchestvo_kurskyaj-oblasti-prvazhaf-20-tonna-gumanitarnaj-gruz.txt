КУРСКЯЙ ОБЛАСТИ ПРВАЖАФ 20 ТОННА ГУМАНИТАРНАЙ ГРУЗ
Курскяй областень эряйхненди гуманитарнай грузть кочкамаса примасть участия республикань аф озадонь седихть ащекшни ломаттне, общественнай организациятне, культурань, здравоохранениянь сферань сотрудникне, Профсоюзонь федерациять представителенза и региононь предприятиятне: «Саранский» консервнай заводсь, «Атемарская» птицефабрикась, «Ромодановсахарсь», «Мордовочка» компаниясь и лиятне.
Активисттне кочказь инь эрявиксть: ярхцамбяльхть, ведь, раскладушкат, васта лангакст, тодуфт, одеялат, а стане жа—медикаментт и бытовой техника.
Курскяй областень эряйхненди гуманитарнай лезксонь примамань пунктсь ащи Од ломанень республиканскяй центраса тяфтама адресс коре: Саранск ошсь, Большевистскяй ульцясь, 33№ кудсь. Штабсь работай эрь шиня 9:00 частста сявомок 18:00 частти молемс.
Телефонць: 8(951)054-32-09.