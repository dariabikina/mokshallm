Коень-обуцянь ванфты
OLYMPUS DIGITAL CAMERA
Атюрьевскяй райононь Стрельникова велеса эряй педагогическяй трудонь ветеранць, шнама мокшавась В.А.Акиняева. Сон марнек эряфонц максозе тястонь средняй общеобразовательнай школати, вятсь мокшень, рузонь кялень и литературань урокт. Пцтай нильгемонь киза ульсь иттненди учителькс, класснай руководителькс, сембоса пшкядема вастокс. Эрь кизоня Валентина Алексеевнань учениконза примсесть участия олимпиадатнень, пялькстоматнень эса. Республикаса и районца лисендсть сяськикс и призёркс. Вов ни лама киза педагогическяй трудонь ветеранць пенсияса, но кядензон аф нолясыне, тяфтама жа отькорь. Стрельникова велеса аш фкявок ила, коса сон афоль прима участия. Мокшавась морси «Пиченя» фольклорнай ансамбльса. Коллективсь аф весть морсесь «Шумбрат, Мордовия!» Народнай творчествань республиканскяй фестивальса, райононь концертса и лия иласа. Ваймама пингста В.А.Акиняевась пара мяльса лувондсы «Мокшень правдать».
Валентина Алексеевнань кафта стиренза: Людмила и Екатерина. Васенцесь заняф мишендемань тевса, омбоцесь—учитель. Сон покоди Атерь велень 1№ средняй общеобразовательнай школаса. Примась участия «Кизонь инь цебярь учительсь» пялькстомаса. Занязе васенце вастть.
—Сюкпря Шкайти, сембось монь лац,—корхтай педагогическяй трудонь ветеранць.—Стирне, уноконе шнама ломатть. Учениконе тянемс кельгсамазь и мяляфтсамазь.
Илья Вешкин.