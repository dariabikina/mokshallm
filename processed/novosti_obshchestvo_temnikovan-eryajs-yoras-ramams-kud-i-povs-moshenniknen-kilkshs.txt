Темниковань эряйсь ёрась рамамс куд и повсь мошенникнень килькшс
«Стопмошенник13» телеграм-каналсь пачфни, што Темниковань эряйсь кудонь рамамста повсь мошенникнень килькшс.
Россиянь МВД-ть «Темниковский» ММО-зонза пшкядсь 45 кизоса авась. Сон пачфтезе, што мошенникнень васькафнемаснон сюнеда юмафтозень ярмаконзон.
Содавсь, што авась сась мяльс рамамс куд. Эрявикс вариантть вешеманц инкса сувась питнефтома объявлениянь сайтти.
Вешемок мяльс коре куд, телефонть вельде ладясь соткст мишендить мархта и инголенди пандомать вельде ётафтсь теенза 130 тёжянь цалковай. Тяда меле мошенниксь лоткась отвечсемда, а авась пшкядсь полицияв.
Тянь коряс ётафтови проверка. Тиендеви сембе эрявикссь мошенникнень кирдеманкса.
Полициянь сотрудникне нинге и нинге весть лятфнихть ломаттненди Интернетста рамамста эрявикс сембе ширетнень лангс башка мялень шарфтомать колга. Заказакшнеда эрявикс товархт ся интернет-лавкатнень эса, конатнень эса аф весть рамсесть ялганте и содафонте. Рамаманкса пандомать ётафнесть аньцек эста, кда лац содасасть, што мишендись—аф васькафни, аф мошенник. Тя лезды ванфтомс ярмаконь средствантень.
Содамс мошенникнень эзда араламань спосопнень колга ули кода «Вестник киберполиции России» и «Стопмошенник13» телеграм-каналхнень эзда.