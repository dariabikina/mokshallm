СВО-нь боецненди—машинат
Рузаевскяй райононь Трускляй велеса шачф-касф мокшалясь, тяни Сургут ошень эряйсь, Геннадий Наркаев и Саранскяйста ялгац, стане жа мокшень юр мархта ломанць, Сергей специальнай военнай операциянь ётафтома васттненди пачфтсть боецоньконди УАЗ-452 машина. Да аф аньцек машина, сон пяшкотьфоль военнослужащайхненди эрявикс паршиса. Тяса дроттнень-комикадзетнень и РЭБ установкатнень тиеманкса комплектующайхть, личнай гигиенань паршихть, лямбе щапт, резиновай кямот—тунда синьфтемост аш кода, автомобильхненди запасной частть, маскировочнай сетьть, конатнень эсь кядьсост кодазь Сургутонь эряфкшу аватне. А нинге синь пачфтсть боецоньконди сёрмат, конатнень тяштезь Трускляй велень школаса тонафнихне—катк эсост тяштьфсь эждьсыне цёратнень-алятнень ваймоснон и максы вийхть сяськоманди.
Эряви азомс, Геннадий Сергеевич аф васенцеда ни прважась лезкс СВО-в. Тяда инголе пачфтсь ни боецоньконди кафта автомобильхть. Сергей ялгац стане жа военнослужащайхненди гуманитарнай лезксонь кочкамань активнай участник. Сон, кода аш кивок, шарьхкотькшнесы, кодама стака тячи аралаеньконди, вдь сонць аф весть ульсь передовойса.
Шумбраши теенть, мокшень пара алят!