Мордовиянь Оцюнясьпримась участия «ЕдинаяРоссия» партиять Генсоветонц Президиумонц заседанияса
19 мартста Мордовиянь Оцюнясь Артём Здунов видеоконференцсвязть коряс примась участия «Единая Россия» партиять Генеральнай советонц Президиумонц заседанияса, кона ётафтовсь Генсоветть Секретаренц Андрей Турчаконь председательстванц ала. Заседаниять пингста тифтольхть итокт Россиянь Президентонь кочкаматненди.
Сатфоль историческяй результат: явкась арась 77 процент, вайгяльснон максозь 76 миллион 280 тёжянь ломань. «Тя корхтай Владимир Путинонди гражданоньконь оцюдонга оцю доверияснон колга. Кочкаматне ётасть эряйхнень лангс люпштамать, эвфнемаснон пингста. Курскяй, Белгородскяй областтнень эса вайгялень максомась ётнесь ляцендематнень ала. Сембе ня региоттнень эса явкась и лидероньконь инкса результатсь—сяда оцюфт среднероссийскяйхнень коряс»,—азозе Андрей Турчак.
Заседанияса стане жа азфоль, што тяддень сентябрь ковста Вайгялень максомань единай шиня 40 регионца ётафтови 67 избирательнай кампания. Андрей Турчак азозе, што СВО-нь участникнень лувксста кандидаттненди ули максф сембе ширдень лезкс процедурати анокламать коряс и меле избирательнай кампаниять пингста.
«Посланиянц эса Президентсь лемдезень СВО-нь участникнень од элитакс. Ломанькс, конатненди занцемат ведущай васттне властьса, бизнесса, госкомпаниятнень эса. «Единай Россиясь» нинге меля ушедсь активнайста водендакшнемост синь политикати. Ламотне сятнень ёткста, кит мрдасть фронтста, етай кизонь вайгялень максомань единай шить итогонзон коряс арасть эрь-кодама уровенень депутатокс»,—лятфтазе Андрей Турчак.
Заседаниять пингста кулхцонтфтольхть странань кой-кона региоттнень эса, тяконь лувксса Белгородскяй областьса и Донецкяй Народнай Республикаса, кочкамань итокнень колга доклаттне.