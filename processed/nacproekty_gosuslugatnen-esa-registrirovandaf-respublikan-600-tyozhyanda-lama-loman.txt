Госуслугатнень эса регистрировандаф республикань 600 тёжяньда лама ломань
«Цифровая экономика» национальнай проектть «Цифровое государственное управление» региональнай проектонц рамкаса Мордовияса ладяф Государственнай и муниципальнай услугань единай порталса регистрация.
2024 кизонь 1 июльти, получаф даннайхнень коряс, Госуслугатнень эса регистрировандаф ни 600 тёжяньда лама ломань. Активнайста тевс ноляви учётнай записьнень лувкссна арась 250-да лама тёжянь.
Тяда башка, электроннай видс ётафтф 86 массовай социально значимай услугась. Мордовиянь государственнай властень исполнительнай оргаттнень и местнай самоуправлениянь оргаттнень мархта тевс ноляви «Платформа государственных сервисов» федеральнай государственнай информационнай системась. 2024 кизоть ушетксста Государственнай и муниципальнай услугань единай порталть вельде максф массовай социально значимай услугань получаманди 14 тёжяньда лама заявления.
Ётафтф «Досудебное обжалование» подсистемати Мордовиянь государственнай властень исполнительнай оргаттнень и местнай самоуправлениянь оргаттнень подключандамаснон коряс работа.
Фалу тиендеви республикань властень оргаттнень личнай кабинетснон административнай настройкасна, сявондемок мяльс федеральнай законодательствать тяниень пингонь вешфксонзон, а стане жа Россиянь Цифровой развитиянь министерствать рекомендациянзон.
Сяда тов штатнай режимса работайхть Мордовия Республикань ЦУР-сь и Меки моли сотксонь платформась (Платформа обратной связи).