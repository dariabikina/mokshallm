СВО-нь ветераттнень шумбрашиснонды—башка мяль
Мордовияса аф лоткафневи СВО-нь ветераттненди диспансеризациять мольфтемац. Проектсь ётафневи эряфс «Защитники Отечества» фондть филиалонц и региононь Здравоохранениянь министерствать мархта.
Очередной этапть пингста Саранскяень 3№ поликлиникаса медицинскяй осмотра ётасть Кочкуровскяй, Атяшевскяй, Торбеевскяй, Ромодановскяй, Ельниковскяй райоттнень эзда и Саранскяйста специальнай военнай операциянь 20 ветеранць. Теест лездсть фондонь социальнай координаторхне. Диспансеризацияс сёрматфтомась стане жа мольфтеви социальнай координаторхнень вельде.
Аралайхнень шумбрашиснон ванозь терапевтсь, неврологсь, хирургсь, офтальмологсь, урологсь и травматологсь, стане жа проверяфоль ветераттнень кулемасна аудиометриять вельде. Тяда башка, синь ульсть психологть и ЛОР-врачть кабинетса. Кда кармайхть показаният, аралайхне прважавихть санаторно-курортнай пчксемас.
«Сюкпря поликлиникань специалисттненди и фондонь социальнай координаторхненди, диспансеризациясь ётафтови пяк лац!»—мярьгсь Атяшевскяй районцта СВО-нь ветеранць Владимир Канаков.