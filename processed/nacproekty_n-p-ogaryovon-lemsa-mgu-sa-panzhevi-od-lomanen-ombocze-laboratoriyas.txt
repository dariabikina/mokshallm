Н.П.Огарёвонь лемса МГУ-са панжеви од ломанень омбоце лабораториясь
«Наука и университеты» национальнай проектть рамкаса Н.П.Огарёвонь лемса Мордовскяй госуниверситетса панжеви од ломанень лаборатория. Тянкса вузсь получай 48 миллион цалковай. Од лабораторияса кармай вятевома токаф соматическяй нерватнень и веронь сосудатнень регенерацияснонды эрявикс кондуиттнень и гелевай субстанциятнень получамаснонды технологическяй основатнень разработкасна.
Лабораториясь панжеви биотехнологиянь и биологиянь факультетса, конань ули научнай тя направлениять коряс исследованиятнень тиеманкса тяниень пингонь и питни оборудованияц. Коллективть, кона кармай ётафнемост исследованиятнень, составс сувасть оцю квалификация мархта преподавательхть.
Н.П.Огарёвонь лемса МГУ-ти удалась пялькстомс од лабораториять панжеманц коряс ресурснень инкса, сяс мес тяни ни сон ётафни эряфс эрявикс проектт. Кепотьксонди, шумордаф «Разработка функциональных материалов нового поколения на основе гидрогелей, аэрогелей и плёночных форм бактериальной целлюлозы» проектсь, конань коряс работась мольфтеви Махатма Ганди Университетть мархта (Каттаяма ошсь, Индиясь). Тяниень пингть тиеви ксантанть нолямань технологиянц разработканц коряс проект. Нинге коллективть квалификацияц, техническяй оснащениясь, эксперименттнень ётафтомаса опытть улемац няфнесазь, што путф задачатне улихть решандафт и учсеви результаттне кармайхть улема исследованиятнень мировой уровеньцнон лаца.
МГУ-са «Инженерия будущего» НОЦ-ть рамкаса ули ни од ломанень фкя лаборатория, конань лемоц «Молекулярные безметальные электрокатализаторы для водородной энергетики». Тяса ётафневихть исследованият. Тяфта, лабораториять работанцты результатокс арасть ярхцамбялень эжди толфтома, эслек эжи химическяй грелкань и лия разработкатне.