Содафт «Мордовия Республикань кизонь семьясь» конкурсонь сяськихне
Шумордавсь «Мордовия Республикань кизонь семьясь» конкурссь. Сонь целец—обществаса семьянь эряфть, семьянь питнишитнень и тядякс-алякс ответственнайста улемать престижснон касфтомац.
Конкурсть организационнай комитетозонза поступась 23 заявка региононь 12 районцта. Сембоц участия примась 117 ломань. Семьятне аноклакшнесть видеороликт, семейнай фотографият, презентацият, конатнень эса синь няфнезь творческяй и спортивнай сатфксснон, азонкшнесть семьянь койснон-обуцяснон и павазу семейнай эряфонь секретснон колга.
Отборочнай турса кочкафт семьят-сяськихть тяфтама номинацияс коре: «Лама идень семья»—Дмитрий и Ольга Леванофне (Торбеевскяй районць); «Од семья»—Василий и Елена Мякишефне (Ромодановскяй районць); «Велень семья»—Алексей и Светлана Князькиттне (Кочкуровскяй районць); «Зрнянь семья»—Николай и Надежда Адушкиттне (Кочкуровскяй районць); «Семья—коень-обуцянь ванфты»—Александр и Галина Поросенкофне (Ромодановскяй районць).
Сяськихне няфтьсазь региононьконь «Кизонь семья» Всероссийскяй конкурсса, конань итоговай мероприятиянза ётафтовихть Москуса.
Республиканскяй конкурсонь оргкомитетсь кочказе инь цебярь видеороликть, кона кармай участвовандама Мордовиять эзда российскяй онлайн-голосованияса «Народнай симпатия» номинацияса. Тя Леванофнень лама идень семьяснон видеоц. Вайгялень максомась ётафтови 1 июльста сявомок 31 июльти молемс. Штоба максомс вайгяльцень, эряви ётамс онлайн-голосованияс чат-боту ВКонтакте соцсетьса и тиемс инструкциятнень коряс. Видеоматериалхне улихть лихтьфт 2024 кизонь семьясь сайтса Регионы разделса.