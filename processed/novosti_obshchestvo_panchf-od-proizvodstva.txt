Панчф од производства
5 мартста Россиянь Президентсь Владимир Путин видеоконференциянь режимса панчсь странань колма региоттнень эса производственнай од объектт, тяконь лувксса Мордовияса. Рузаевкаса панжевсь сиволень снеконь завод.
Од производствась—тя «Талина» компаниянь группать нинге фкя площадкац. Тя теенза омбоце инвестпроектсь, кона нолдаф тевс тядде. Лятфтасаськ, 9 февральста Москуса «Россия» выставкаса максфоль старт кудонь животнайхненди коське кормань нолямати.
Сиволень снекнень нолямаснон коряс заводть строямац ушетфоль 2022 кизонь ноябрьста. Проектти инвестициятнень объёмсна—2 миллиартта лама цалковай. Заводть производственнай мощностец—12 тёжянь тонна продукция кизоти. Заводса арьсекшневи тиемс рабочай 800 васта.
«Мордовиясь цебярьста вииякшни, теенть удалси мушендомс перспективнай проектт и кирнемс синь ширеснон. Тянкса азан оцю сюкпря»,—мярьгсь Владимир Путин.