СВО-нь участникненди прважаф тага фкя гуманитарнай лезкс
Мордовияста специальнай военнай операциянь участникненди прважаф тага фкя гуманитарнай лезкс. Тя гуманитарнай грузть кочкамста финансовай оцю лезкс макссть МР-ть эзга Федеральнай казначействань, МР-ть эзга Судебнай приставонь службань сотрудникне, Народнай фронтонь активисттне, предпринимательхне.
Родинать аралаензонды маластонь шитнень пачфтевихть квадрокоптерхт, лазернай прицелхт, веть няемань приборхт, дрононь глушительхть, тепловизорхт, маскировочнай сетьть, обмундирования, расходнай материалхт и лама мезе лия.
«Дроттне, улема, тюремань условиятнень пингста ащихть главнай оружиякс,—мярьгсь Миронь Российскяй фондть Мордовскяй республиканскяй отделениянц правлениянц председателец Ольга Филеткина.—Оцю спасиба сембонди, кие лездсь и сяда тов максси лезкс тяшкава питни оборудованиять рамамаса. Гуманитарнай лезкссь пуропневи специальнай военнай операциянь участникнень заявкаснон вельде, конат сашендыхть Мордовиянь Оцюнять Артём Алексеевич Здуновонь видеса рабочай группав».
Народнай фронтть региональнай штабонц сопредседателец Игорь Ерёмкин шарфтсь мяль, што мекольдень пингть полафтсь гуманитарнай груснень составсна. «Тяни синь оцюшка пялькссна сотф БПЛА-тнень и синь машфтомань средстватнень мархта. Тиендьсаськ семботь, штоба пяшкодемс боецнень высокотехнологичнай оборудованиянь пачфтеманкса»,—китькстазе Игорь Ерёмкин.