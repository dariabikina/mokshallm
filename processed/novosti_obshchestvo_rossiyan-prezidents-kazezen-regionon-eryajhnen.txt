Россиянь Президентсь казезень региононь эряйхнень
Российскяй Федерациянь Президентть указонц мархта иттнень воспитандамаса оцюдонга оцю заслуганкса «Тядя-героиня» лемсь максф Мария Александровна Новгородовати.
Трудса оцю сатфксонкса и лама киза седикс-ваймокс покодеманкса «За заслуги перед Отечеством» II степенень орденонь медальса казьф «Российские железные дороги» открытай акционернай обществань филиалть—Трансэнерго энергообеспечениять коряс Куйбышевскяй дирекциянь Рузаевскяй дистанциянь электроснабжениянь контактнай сетень райононь начальниксь Виктор Васильевич Порваткин.
Машиностроенияса заслугатнень инкса и лама киза седикс-ваймокс покодеманкса «Заслуженный машиностроитель Российской Федерации» почётнай лемсь максф «Управляющая компания РМ Рейл» ограниченнай ответственность мархта обществань «Рузаевский завод химического машиностроения» акционернай обществань управляющай директорти Валерий Владиславович Ларинонди и «Рузаевский завод химического машиностроения» акционернай обществань токарти Валерий Александрович Рожковонди.