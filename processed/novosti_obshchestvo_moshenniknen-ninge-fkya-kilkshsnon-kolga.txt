Мошенникнень нинге фкя килькшснон колга
«Стопмошенник13» телеграм-каналсь пачфни мошенникнень нинге фкя килькшснон колга.
Корхтамась мольфтеви мобильнай телефонть сим-картанц полафтомста номерть Госуслугань порталть, онлайн-банкть, мобильнай лия приложениятнень эзда, конатнень эса улихть персональнай даннаенте, «явфтоманц» колга.
Тевсь сянь эса, што преступникне рамсесазь ташта сим-картатнень, конат мишендевихть нинге весть. Меле нолясазь синь тевс ингольдень азорснон тя или тона онлайн-платформатнень лангса учётнай записьснонды доступть одукс тиеманц инкса.
Мезьса тя пелькс? Тя вяти личнай информациять, паспортнай даннайхнень, банковскяй тайнать мошенникнень кядьс повомаснонды. Меле ломанть счётста валхневихть ярмакне, лангозонза ули кода сявомс кредит, получамок доступ Госуслугань порталса кабинетонцты.
Сяс, кда телефононь номерть аф нолясасть тевс или сяводе лия, тевс аф ноляви телефононь номерть «явфтость» Госуслугань порталть и лия эсь аккаунтонтень эзда. «Госуслуги» порталса полафтомс телефононь номерть ули кода «Насторойки и безопасность» разделса. Кда сим-картась аш ни кядьсонт—юмафтость или ёрдасть, порталти сотф телефононь номерть ули кода «явфтомс» МФЦ-в пшкядемста.
Сявость тянь мяльс и пачфтесть раднянтенди!