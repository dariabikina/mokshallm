Мокшэрзянь масторста прважаф гуманитарнай лезкс СВО-нь зонав
11 октябрьста Мордовияста СВО-нь боецненди прважаф нинге фкя гуманитарнай груз. Республикаста военнослужащайхненди гуманитарнай лезксть кочкаманц и пуроптоманц вятьсы рабочай группась, кона тиф Мордовиянь Оцюнять Артём Здуновонь поручениянц коряс.
Бизнес-сообществась, общественникне, волонтёрхне, тонафни од ломаттне—ширеса аф лядонды кивок, сембе шарьхкодьсазь мезьса тевсь и пяшкотькшнесазь эрь эняльдемать. Котцихть маскировочнай сетьть, аноклакшнихть шонгарямонь наборхт, кирнесазь аралайхнень ширеснон молитватнень, сёрматнень и открыткатнень эса седиста моли пара валхнень мархта.
СВО-нь участникненди инь эрявиксть рамаманц мархта заняф «Миронь российскяй фондть» региональнай отделенияц. «Прважаф грузти сувси станоксь, конань вельде тиендеви обработка шуфтти. Сон лезды боецненди блиндашнень и кой-мзяра пингонь эряма васттнень строямстост. Нинге передовойса пяк учихть веть няемань приборхт, дротт, радиостанцият, БПЛА-нь подавительхть»,—мярьгсь управлениять председателец Ольга Филёткина.
Нинге гумгрузти сувасть строительнай материалхне и инструменттне, дизель-генераторхне, техническяй средстватне, удомань кяскафне, маскировочнай сетьтне. Специальнай грузть—региональнай и районнай газетатнень, журналхнень получасазь Каланчаконь библиотекатне.
Воиттненди кельгома и забота мархта кочкаф инь эрявиксть кой-коста кядезост макссесазь ёмла родинасост. Тячи «Саранск» позывной мархта боецсь сявозень техническяй средстватнень, конат лездыхть обеспечендамс безопасностть боевой заданиятнень пяшкодемста. «Гуманитарнай лезкссь пяк эряви. Сон ванфтсыне эряфоньконь и лезды сяськомать маласькофтомаса»,—азсь сон благодарностень валхт Мордовиянь эряйхненди Родинать аралаензон ширеснон кирдеманкса.
Эряви азомс, што Мордовияста гуманитарнай лезкссь СВО-нь зонав прважсеви фалу. Сонь пуроптоманцты лезкс ули кода тиемс республикань эрь эряйти тяфтама реквизиттнень коряс: Р/с 40703810139150100636 в Мордовском отделении № 8589 ПАО Сбербанк России г. Саранск к/с 30101810100000000615. БИК 048952615. ОГРН 1071300001740. ОКПО 05835554. ИНН 1326024827. КПП 132601001. Назначение платежа: благотворительное пожертвование на уставные цели.