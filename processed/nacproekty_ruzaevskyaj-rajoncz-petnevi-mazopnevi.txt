Рузаевскяй районць петневи-мазопневи
Рузаевскяй районца аньцек меля «Жильё и городская среда» нацпроектть «Формирование комфортной городской среды» федеральнай проектонц коряс петьфтольхть-мазоптфтольхть общественнай 2 вастт и 3 куд пирьфт.
Реконструкциянь тиемань васттнень кочкамаснонды полаткшнихть райононь эряйхне. Синь участвовандайхть рейтинговай вайгялень максомаса, общественнай слушаниятнень пингста арьсекшнесазь проектть концепциянц. Тяфта ульсь 1905 кизонь Революциянь ульцять эзга скверть петемста-мазоптомста. Тяса путф концертонь и тематическяй мероприятиянь ётафнеманкса сцена, ладяфт идень оцю площадка, эземнят и нюряпт, одкстоптф ялга якамань зонась. Территориять мазоптозе дендрарийсь.
Скверть реконструкцияц—Рузаевкать центранц архитектурнай одкстоптоманц пяльксоц. Сон ащи А.В.Ухтомскяень лемса Культурань кудть маласа, кона петьфоль «Культура» национальнай проектть коряс. Стане жа петьфоль-мазоптфоль Железнодорожникнень площадьсна. Шумордакшнесы архитектурнай ансамбльть Горшковонь бульваронц—Чапаевонь ульцянц эзда сявомок Юрасовонь ульцянцты молемс—реконструкцияц. Петемань-мазоптомань проектсь сатозе Пара ошень средань инь цебярь проекттнень Всероссийскяй конкурсснон грантонц. Одкстоптф комплексти эряйхне макссть «Валда васта» лем.
Аф кадондсазь районца мялень апак шарфтт и куд пирьфнень. Аньцек меля Рузаевкаса нацпроектть рамкаса полафтфтольхть цебярь шири Петровонь ульцянц эзга 36№, Горшковонь ульцянц эзга 5№ и Победать 40 кизонь ульцять эзга 7№ куттнень пирьфсна.