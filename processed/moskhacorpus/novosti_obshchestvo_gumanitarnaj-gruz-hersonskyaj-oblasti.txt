Гуманитарнай груз—Херсонскяй области
Общество
Тага фкя гуманитарнай груз Мордовияста прважаф специальнай военнай операциянь ётафтома зонав, Херсонскяй области. Боецоньконди и мирнай населенияти инь эрявикс сембе оборудованиять и щапнень-меснень рамазень «Миронь российскяй фондть» региональнай отделенияц.
«Фалу кирттяма соткст боецоньконь мархта и старандатама коль сяда курок пяшкодемс заявкаснон. Вов и тянивок цёраньконди-аляньконди рамаф сембе инь эрявикс оборудованиясь и снаряжениясь. Мирнай населениятивок кочкаф груз. Нят васенце классу молихненди канцелярскяй товар мархта школьнай рюкзакт. Аньцек Каланчакса школав васенцеда моли 125 стирня и цёраня. 1 сентябрьста иттне получасазь казненьконь»,—шарфтсь мяль «Миронь российскяй фондсь» Международнай общественнай фондть Мордовскяй республиканскяй отделениянц правлениянц председателец Ольга Филёткина.
Регионцтонк военнослужащайхненди гуманитарнай груснень кочкамаснон коряс работати координаторкс ащи рабочай группась, кона пуроптф Мордовиянь Оцюнять Артём Здуновонь поручениянц коряс.
«Оцю спасиба сембонди, кие лезды тейнек, тиенди цебярь тефт, ётафни ярмак—спасиба и предприятиятненди, и граждаттненди! Минь марсотама, и минценнетнень аф кадондсаськ!»—мярьгсь Ольга Филёткина.