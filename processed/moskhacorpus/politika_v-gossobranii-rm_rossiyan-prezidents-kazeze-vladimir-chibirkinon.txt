Россиянь Президентсь казезе Владимир Чибиркинонь
В Госсобрании РМ
Россиянь Президентсь Владимир Путин путозе кяденц МР-нь Государственнай Собраниять Председателенц Владимир Чибиркинонь законотворческяй активнай деятельностенкса и лама киза седикс-ваймокс покодеманкса Ялгаксшинь орденца каземанц колга Указть алу.
1999 кизоста сявомок Владимир Чибиркин Госсобраниянь депутат. 2003-2011 кизотнень оцюняль Экономическяй политикать, предпринимательствать и собственностть коряс комитетти. 2011 кизонь декабрьста кочкаф Мордовиянь Госсобраниянь Председателькс. Сувси РФ-нь Федеральнай Собраниять видеса законодательхнень Советснон образованиять и наукать коряс Комиссиянц составс, РФ-нь ПФО-нь субъекттнень государственнай властень законодательнай оргаттнень Ассоциациясост региональнай парламентонь представитель. Владимир Чибиркинонь предложениянзон ширеснон аф весть кирнезь работас коре ялганза и синь сявондевсть мяльс федеральнай законодательствати полафткснень сувафтомстост.
Государственнай казнеть получаманц мархта Владимир Чибиркинонь поздравляндазе РФ-нь Федеральнай Собраниянь Федерациянь Советть Председателец Валентина Матвиенко.
«Тя профессионализмацень, компетентностцень, Мордовия Республикать панчфокс панжеманц, сонь социально-экономическяйста касоманкса-виияманкса путф задачатнень лац-ряц и эсь пингстонза решандамаснон мархта сотф маштомошицень сери вастса няемац»,—корхтави телеграммаса.