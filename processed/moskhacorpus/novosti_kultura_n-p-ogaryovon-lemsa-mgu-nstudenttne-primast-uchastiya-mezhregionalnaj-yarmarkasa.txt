Н.П.Огарёвонь лемса МГУ-нь студенттне примасть участия Межрегиональнай ярмаркаса
Культура
Ётай недялять Ульяновск ошса «АртТрудФест» вакансиянь Межрегиональнай ярмаркаса сай пингонь абитуриенттненди профессиональнай анокламань перспективнай направлениятнень няфтезь Поволжьянь творческяй инь оцю вусне—культурань Казанскяй государственнай институтсь, Ульяновскяень государственнай техническяй университетсь, Б.П.Бугаевонь лемса гражданскяй авиациянь институтсь и И.Н.Ульяновонь лемса педагогическяй университетсь, культурань и искусствань Чувашскяй институтсь.
Н.П.Огарёвонь лемса МГУ-ть няфтезе Национальнай культурань институтть творческяй командац.
Декоративно-прикладной искусствань мастерсь, доцентсь Людмила Лёвина и преподавательсь Олеся Авдеева ётафтсть сувенирнай продукциять архнеманц коряс мастер-класст.
саранскяень студенттне няфтезь эсь асушиснон и содамошиснон, конатнень синь получазь институтса тонафнемста.
Васенце курсса тонафнихне В.Будылева и А.Кознова моразь «Моршанскяй страданиятнень» и «Пензенскяй сиде моронятнень». Колмоце курсонь студенттне кштисть «Сузгарьевские кумовья» и «Щеголь» пеетькшнемань кштиматнень коряс.
Ярмаркас пуромфнень сельмованфснон салазь «Чинь валгома» («Заход солнца») моднай коллекцияста щапне, конатнень арьсезь од художникне, конат тонафнихть щамонь дизайнеронь профессияти.
Ульяновскяй школань и культурань и искусствань колледжень кой-кона выпускникнень эвондась мяльсна поступамс тонафнема Н.П.Огарёвонь лемса МГУ-в.