Кда картань реквизиттне азомат лиянди
Общество
Вов мезе тянь колга пачфневи
«Стопмошенник13» телеграм-каналса
1.Кда тейть кие-бди ётафты ярмакт:
*банкть лемонц и телефонть номеронц, конанди сотнеф счётсь. Ня даннайхне сатомшкат переводонь тиемс;
*банковскяй картать номеронц. Сон ули картать лангса и ащи 16 цифраста. Содамок тя номерть, ломанти ули кода кучемс тейть ярмакт лия банкть приложениянц, терминалть или банкоматть вельде;
*расчётнай счётть номеронц. Сон ащи 20 цифраста, мумс сонь ули кода онлайн-банкста или анамс отделенияса. Сяда сидеста расчётнай счётть номеронц получай банкть реквизитонзон мархта анцесазь организациятне. Синь ули кода макссемс апак пельхть.
2.Кда тон пшкядеть банку (аф меколанкт!):
*картать номеронц мекольце ниле цифранзон;
*кодовай валть. Ня даннайхнень коряс банконь сотрудниксь вешсыне базаса тонь даннайхнень и кемокстасы личностцень.
Мяляфтк. Гайфнемс банку ули кода официальнай номерть коряс, кона азф сайтса или картать омбоце боксонза.
Ня даннайхне аф азондомат киндивок:
*картать омбоце бокстонза колма цифратнень (СVV или СVС кодть). Синь сидеста нолясазь тевс интернетса рамамста. Кда киндивок азсайть ня даннайхнень—максат сянгяря тол тонь «зепстот» рамаманди;
*банковскяй уведомлениятнень эзда парольхнень и коттнень. Ня даннайхне кемокснесазь сянь, што тон суват личнай кабинету или тият операцият, лиякс азомс—тя дополнительнай аралама. Азомс синь киндивок—максомс панжематнень квартирать эзда, косот ярмакне.
*картать действиянь пингонц. Кой-кона сайттне аф вешихть сувафнемс СVV или CVC-кодть, сатомшка картать номероц и действиянь пингоц. Сяс кирдесть сонь салава;
*картать пин-кодонц. Мяляфтк и мзярдовок тяк ванфта сонь картать мархта. Тяда башка, тяк тяшне картать лангс.
Мезе тиемс, кда азыть мошенникненди конфиденциальнай информациять?
Эстокиге тик блокировка картати: гайфтть банку пси линиять телефононц коряс или тик тянь тонць приложениять вельде.
Кда мошенникне пачкодсть банкть сайтса личнай кабинетозт, эняльтть «пси линиять» операторонцты тяникиге лоткафтомс дистанционнай доступть счётти.
Тяда меле картась эряви нолдамс одукс, эста сонь реквизитонза полафтыхть, а ингольцетне, конат арасть содафокс преступникненди, арайхть аф кондястикс.