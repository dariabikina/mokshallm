Парольхнень колга
Общество
«Солнышко», «любовь», «йцукен», gwertу и 12345—ня парольхнень ломаттне нолясазь тевс сембода сидеста личнай даннайснон араламанкса. А нинге вов тяфтапнень: «пароль», «привет» или «максим». Тяфта тиендемс аф эряви!
Нинге весть лятфтасаськ кибербезопасностень правилатнень, конатнень колга пачфни «Стопмошенник13» телеграм-каналсь.
Пароленди тевс нолясть кувака и стака комбинациять, коса улихть букват, цифрат и специальнай символхт. Тя аф тёждя тевсь, но тиеви.
Ладяда кафта факторста ащи идентификация. Штоба повомс аккаунтти, нолдама тевс аф аньцек парольть, но и СМС-та кодть. Тя ламода стакалгофтсы ся ломанть задачанц, кона ёрай «сувамс» личнай даннайхненди.
Тиеда СМС-уведомленият уликс сембе картантенди, штоба ваномс операциятнень мельге. Или тиеда push-уведомленият банкть мобильнай приложениясонза.
Сувседа аньцек проверяф сайттненди и мзярдовок тяда ётне ссылкатнень коряс, конат улихть «паронь арьсихнень» сёрмаснон эса. Сайтти даннаентень сувафтомдост инголе шарфтода мяль браузерть адресонь строчкасонза https букватнень и замоконянь значокть лангс: кда синь улихть, тя корхтай сянь колга, што даннаенте макссевихть аралаф протоколть коряс. Латцеда приложеният аньцек официальнай источникнень эзда.
Киндивок и мзярдовок тясть азонда ПИН-коттнень, СМС-ста коттненди, CVC/CVV-коттнень картать омбоце ширестонза. Аньцек мошенникне кизефнесазь синь!