Республиказонк пачфтьф гриппть эзда вакцина
Кода азозе МР-нь Здравоохранениянь министерствань главнай аф штатнай врачсь-эпидемиологсь Михаил Чумаков, республикав усксть «Совигрипп» вакцинань (оцювонь) 111660 доза, «ФлюМ» вакцинань (оцювонь) 15680 доза, «Ультрикс» вакцинань (идень) 18700 доза. Од партиясь явф ни Саранск ошень и Мордовиянь райоттнень поликлиникаваст.
«Тячиень шити республикаса гриппть эзда прививкат тифтсь 227745 ломань, тя Мордовия Республикать населениянц 29,5 процентоц или вакцинациянь планть эзда 49,1 процент. Работодательхнень средстваснон вельде тифт прививкат 8205 ломаненди (12,1% планть эзда)»,—азозе Михаил Чумаков.
Лятфтасаськ, врачне мярьгондихть аф тарксемс пингть прививкать мархта и тифтемс сонь октябрьста-ноябрьста, штоба организмать кенерель эвондамс иммунитетоц гриппть «сезононц» ушедомс.