Медучреждениятненди—од оборудования
Мордовияса сяда тов ётафневи эряфс седиень-сосудань урматнень каршес тюремать коряс региональнай проектсь, кона сувси «Здравоохранение» национальнай проектти. Сон водендаф инсульттнень и инфаркттнень эзда кулсематнень лувксснон кирьфтаманцты, а стане жа веронь якамань системань урматнень профилактикаснонды.
Проектть эряфс ётафтоманц вельде республикань медицинскяй учреждениятне козякофневихть од оборудованияса. Тяфта, 2024 кизоня рамаф 5 единицат медицинскяй оборудования.
Мордовскяй республиканскяй клиническяй больницять видеса 2№ Региональнай сосудистай центрав рамаф программнай обеспечения и сопутствующай оборудования мархта компьютернай рентгеновскяй томограф. Сонь вельденза врачне ётафнесазь седить и пря уйть исследованияснон.
Тяда башка, рамаф седиень и сосудань ультразвуковой исследованиянди колма диагностическяй аппаратт. Синь прважафт 1№ и 2№ Региональнай сосудистай центратненди, а стане жа С.В.Катковонь лемса Республиканскяй клиническяй больницять видеса первичнай сосудистай отделенияв.
Рузаевскяй центральнай районнай больницять видеса первичнай сосудистай отделенияв поступась экспертнай классонь ультразвуковой исследованиянди диагностическяй комплекс.
Сембе оборудованиясь больницятнень эса ни, вельденза врачне макссихть лезкс пациенттненди.