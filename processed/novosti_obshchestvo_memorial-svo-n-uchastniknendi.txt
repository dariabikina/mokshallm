Мемориал—СВО-нь участникненди
Лямбирьса Великай Отечественнай войнань кизотнень шавфненди памятникть маласа тиф стела, коса тяштьфт СВО-са шавф участникнень—сержантть Руслан Максиняевонь, старшинать Руслан Ямбушевонь, рядовойть Рафаэль Кузнецовонь, рядовойть Юрий Геричевонь, старшинать Руслан Триковонь и гвардиянь лейтенантть Дмитрий Пантюшинонь лемсна.
Мемориалть панжемаса примасть участия геройхнень раднясна, специальнай военнай операциянь ветераттне, велеряйхне и «Защитники Отечества» фондть филиалонц сотрудниконза. Правась панжемс мемориалть максфоль школьникти Аделенди—Руслан Максиняевонь цёранцты.
«Мон марян гордость алязень инкса, фалу карман мяляфтома колганза и азонкшнема ялганенди сонь героизманц квалма»,—мярьгсь цёранясь.
«Мялямсь фалу эряй сяда ламос ломанть коряс. Сембода важнай ломаттне сувсихть странать историяс. И тячи минь сембе пингоннекс тиеськ сятнень колга мялямть, кит максозь эряфснон Отечествать инкса. Синь мужестваснон эзда кепотьксонь сявондезь кармай касфтовома од поколениясь»,—мярьгсь «Защитники Отечества» фондть филиалонц руководителенц заместителец Ольга Зеткина.