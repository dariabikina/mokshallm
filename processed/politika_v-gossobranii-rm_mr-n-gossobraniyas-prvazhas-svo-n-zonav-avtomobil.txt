МР-нь Госсобраниясь прважась СВО-нь зонав автомобиль
Депутатскяй приёмть пингста Мордовиянь Госсобранияв поступась специальнай военнай операциянь участникненди, конат пяшкотькшнихть боевой задачат, лезксонь максомать колга эняльдема. Пшкядемать сявозе контроль алу Мордовиянь Государственнай Собраниять Председателец Владимир Чибиркин. Примаф решения максомс боецненди УАЗ автомобиль. Машинанди и сонь прважаманксонза средстватне састь тяниень и тяда ингольдень созывонь кой-кона депутаттнень эзда. Стане жа работати поладсть региональнай парламентонь Аппаратть сотрудниконза, конат рамасть передовойса эрявикс паршихть, тяконь лувксса ярхцамбяльхть и медикаментт. Сембось тя пачфтеви военнослужащайхненди. СВО-нь зонав срхкай МР-нь Госсобраниянь Председательть заместителец Евгений Тюрин.
Стане жа ня шитнень Госсобраниясь пуроптсь груз Курскяй областень эряйхненди.