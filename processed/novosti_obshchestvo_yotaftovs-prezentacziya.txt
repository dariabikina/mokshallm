Ётафтовсь презентация
СВО-нь участникнень «Нет уз святее товарищества» азксонь и стихотворениянь омбоце сборникснонды ётафтовсь презентация Н.П.Огарёвонь лемса МГУ-нь Патриотическяй центраса. Книгась нолдаф «Защитники Отечества» фондть ширень кирдеманц вельде. Мероприятияса примасть участия Россиянь Оборонань министерствань Культурань департаментть представителец Светлана Гецина, «Защитники Отечества» фондонь сотрудникне, специальнай военнай операциянь ветераттне, университетонь студенттне и преподавательхне.
«Нет уз святее товарищества» сборникти сувась 43 произведения, конатнень кочказень Захар Прилепин. Тяконь лувксса—Мордовияста СВО-нь ветеранть Сергей Пронькинонь азксоц. Шнафттама пря сянь мархта, што минь аралаеньконь лемонц и историянц тяни содасы марнек странась»,—азозе «Защитники Отечества» фондть филиалонц руководителенц заместителец Ольга Зеткина.
Сергей Пронькин лувозе эсь азксонц. Стане жа морафтфтольхть сборникста патриотическяй стихотвореният, конат васьфтьфтольхть кядень кайги цяпамаса.
Лятфтасаськ, СВО-нь ветераттнень азксонь васенце сборниксна лиссь февраль ковста «Жизнь за други своя» лем ала. Эзонза стане жа сувась Мордовияста СВО-нь ветеранть Ренат Исмаиловонь, кона азондсь марса алянц Миразымонь (позывноец «Батя») мархта службанц колга. Сентябрь ковть ушетксста тя сборниксь сяськсь «Книга года-2024» конкурсса «Герои нашего времени» номинацияса.